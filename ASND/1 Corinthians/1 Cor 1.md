---
Aliases: [1 Corinthians 1]
up: ['1 Corinthians']
next: ['1 Cor 2']
---
# 1 Corinthians 1

***






















###### 1 










Mula kay_ Pablo na tinawag upang maging apostol ni Cristo Jesus ayon sa kalooban ng Dios, kasama si_ Sostenes na ating_ kapatid. 





















###### 2 










Mahal kong mga kapatid_ sa iglesya ng Dios diyan sa Corinto. Kayoʼy naging kanya sa inyong pakikipag-isa kay Cristo Jesus. Tinawag niya kayo upang maging banal, kasama ng lahat ng kumikilala sa ating Panginoong Jesu-Cristo saan mang lugar. Siyaʼy Panginoon nating lahat. 





















###### 3 










Sumainyo nawa ang biyaya at kapayapaang galing sa Dios na ating Ama at sa Panginoong Jesu-Cristo.

## Mga Pagpapala Mula kay Cristo 





















###### 4 










Lagi akong nagpapasalamat sa Dios dahil sa mga pagpapalang ibinigay niya sa inyo sa pamamagitan ng inyong pakikipag-isa kay Cristo Jesus. 





















###### 5 










Sapagkat sa inyong pakikipag-isa sa kanya, pinalago kayo ng Dios_ sa lahat ng bagay – sa pananalita at kaalaman. 





















###### 6 










Dahil dito, napatunayan sa inyo na ang mga itinuro namin tungkol kay Cristo ay totoo. 





















###### 7 










Kaya hindi kayo kinukulang sa anumang kaloob na espiritwal habang hinihintay ninyo ang pagbabalik ng ating Panginoong Jesu-Cristo. 





















###### 8 










Pananatilihin niya kayong matatag sa pananampalataya_ hanggang sa katapusan, upang kayoʼy maging walang kapintasan sa araw ng kanyang pagdating. 





















###### 9 










Tapat ang Dios na tumawag sa inyo upang makipag-isa sa kanyang Anak na si Jesu-Cristo na ating Panginoon.

## Dapat Magkaisa ang mga Mananampalataya 





















###### 10 










Mga kapatid, nakikiusap ako sa inyo, sa pangalan ng ating Panginoong Jesu-Cristo, na magkaisa kayong lahat, na walang hidwaang mamagitan sa inyo. Magkaisa kayo sa isip at layunin. 





















###### 11 










Sinasabi ko ito, dahil may nagbalita sa akin mula sa tahanan ni Cloe na may mga nag-aalitan sa inyo. 





















###### 12 










Ito ang ibig kong sabihin: Ang iba daw sa inyo ay nagsasabi, "Kay Pablo ako"; ang iba naman ay "Kay Apolos ako." May iba ring nagsasabi, "Kay Pedro ako"; at ang iba naman ay "Kay Cristo ako." 





















###### 13 










Bakit, nahahati ba si Cristo? Si Pablo ba ang ipinako sa krus para sa inyo? Binautismuhan ba kayo sa pangalan ni Pablo? 





















###### 14 










Salamat sa Dios at wala akong binautismuhan sa inyo maliban kina Crispus at Gaius. 





















###### 15 










Kaya walang makapagsasabing binautismuhan kayo sa pangalan ko. 





















###### 16 










(Binautismuhan ko rin pala si Stefanas at ang kanyang pamilya. Maliban sa kanila, wala na akong natatandaang binautismuhan ko.) 





















###### 17 










Sapagkat hindi ako isinugo ni Cristo upang magbautismo, kundi upang mangaral ng Magandang Balita. At hindi ko ito ginagawa sa pamamagitan ng mahusay na pananalita at karunungan ng tao, upang hindi mawalan ng kapangyarihan ang pagkamatay ni Cristo sa krus.

## Si Cristo ang Kapangyarihan at Karunungan ng Dios. 





















###### 18 










Ang mensahe ng pagkamatay ni Cristo sa_ krus ay kamangmangan para sa mga napapahamak, ngunit sa mga naliligtas, itoʼy kapangyarihan ng Dios. 





















###### 19 










Sapagkat sinasabi ng Kasulatan, "Sisirain ko ang karunungan ng marurunong, at ipapawalang-saysay ko ang katalinuhan ng matatalino." 





















###### 20 










Ano ngayon ang kabuluhan ng marurunong, ng mga tagapagturo ng Kautusan, at ng mahuhusay sa debate sa panahong ito? Hindi baʼt ipinakita ng Dios na ang karunungan ng mundo ay kamangmangan? 





















###### 21 










Sapagkat sa karunungan ng Dios, hindi niya pinahintulot na makilala siya ng tao sa pamamagitan ng karunungan ng mundong ito. Mas minabuti ng Dios na iligtas ang mga tao sa pamamagitan ng kanilang pananampalataya sa ipinangangaral na Magandang Balita_, na ayon sa iba ay kamangmangan lamang. 





















###### 22 










Ang mga Judio ay ayaw maniwala hanggaʼt walang nakikitang himala, at ang mga Griego naman ay humahanap ng sinasabi nilang_ karunungan. 





















###### 23 










Ngunit kami naman ay ipinapangaral ang Cristo na ipinako sa krus – bagay na hindi matanggap ng mga Judio, at isang kamangmangan para sa mga hindi Judio. 





















###### 24 










Ngunit para sa mga tinawag ng Dios_, Judio man o hindi, si Cristo ang siyang kapangyarihan at karunungan ng Dios. 





















###### 25 










Sapagkat ang inaakala ng tao na_ kamangmangan ng Dios ay higit pa sa karunungan ng tao, at ang inaakala nilang_ kahinaan ng Dios ay higit pa sa kalakasan ng tao. 





















###### 26 










Mga kapatid, isipin ninyo kung ano ang inyong kalagayan nang tawagin kayo ng Dios. Iilan lamang sa inyo ang masasabing matalino sa paningin ng mundo, at iilan lamang ang makapangyarihan o nagmula sa mga kilalang angkan. 





















###### 27 










Ngunit pinili ng Dios ang mga itinuturing ng mundo na mangmang upang hiyain ang marurunong. Pinili ng Dios ang mga itinuturing ng mundo na mahihina upang hiyain ang malalakas. 





















###### 28 










At pinili ng Dios ang mga itinuturing ng mundo na mababa at walang halaga upang mapawalang-halaga ang itinuturing ng mundo na mahalaga. 





















###### 29 










Kaya walang makakapagmalaki sa harap ng Dios. 





















###### 30 










Dahil sa kanya, tayoʼy nakay Cristo Jesus. Si Cristo ang karunungan ng Dios para sa atin. Sa pamamagitan niya, itinuring tayo ng Dios na matuwid, ibinukod para sa kanya, at tinubos sa ating mga kasalanan. 





















###### 31 










Kaya gaya ng sinasabi sa Kasulatan, "Ang gustong magmalaki, ipagmalaki lamang ang ginawa ng Dios."

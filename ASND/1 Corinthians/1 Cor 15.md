---
Aliases: [1 Corinthians 15]
previous: ['1 Cor 14']
up: ['1 Corinthians']
next: ['1 Cor 16']
---
# 1 Corinthians 15

***






















###### 1 










Mga kapatid, nais kong ipaalala sa inyo ang Magandang Balita na ipinangaral ko sa inyo. Ito ang aral na inyong tinanggap at hanggang ngayon ay pinaninindigan ninyo. 





















###### 2 










Sa pamamagitan nitoʼy maliligtas kayo kung panghahawakan ninyong mabuti ang ipinangaral ko, maliban na lamang kung hindi talaga tunay ang inyong pananampalataya. 





















###### 3 










Sapagkat ibinigay ko sa inyo ang pinakamahalagang aral na ibinigay sa akin: Na si Cristoʼy namatay upang iligtas tayo sa ating mga kasalanan, ayon sa Kasulatan. 





















###### 4 










Inilibing siya ngunit muling nabuhay sa ikatlong araw, ayon din sa Kasulatan. 





















###### 5 










Nagpakita siya kay Pedro, at sa iba pang 12 <i class="trans-change">apostol_. 





















###### 6 










Pagkatapos, nagpakita rin siya sa mahigit 500 na mga kapatid na nagkakatipon. Karamihan sa kanilaʼy buhay pa hanggang ngayon, ngunit ang ilan sa kanila ay patay na. 





















###### 7 










Nagpakita rin siya kay Santiago, at pagkatapos sa lahat ng apostol. 





















###### 8 










At sa kahuli-hulihan ay nagpakita rin siya sa akin. Ang katulad koʼy isang sanggol na ipinanganak nang wala sa panahon <i class="trans-change">dahil biglaan ang aking pagkakilala sa kanya_. 





















###### 9 










Ako ang pinakahamak sa mga apostol at hindi nga ako karapat-dapat tawaging apostol dahil inusig ko ang iglesya ng Dios. 





















###### 10 










Ngunit dahil sa awa ng Dios sa akin, naging apostol ako. At hindi nasayang ang biyayang ipinagkaloob niya sa akin, dahil higit akong nagpagal kung ihahambing sa ibang mga apostol, bagamaʼt itoʼy sa pamamagitan ng tulong ng Dios at hindi ng aking sarili lamang. 





















###### 11 










Kaya nga, walang pagkakaiba kung sila o ako ang nangangaral <i class="trans-change">sa inyo_. Ang mahalagaʼy iisa ang aming ipinangangaral at iyon din ang inyong pinananaligan.

## Ang Muling Pagkabuhay ng mga Patay 





















###### 12 










Ngayon, kung ipinangangaral namin sa inyo na si Cristoʼy muling nabuhay, bakit sinasabi ng ilan sa inyo na walang muling pagkabuhay? 





















###### 13 










Kung totoong walang muling pagkabuhay, nangangahulugan na maging si Cristo ay hindi rin muling nabuhay. 





















###### 14 










At kung si Cristoʼy hindi muling nabuhay, walang kabuluhan ang aming pangangaral, at wala ring silbi ang inyong pananampalataya. 





















###### 15 










At hindi lang iyan, lalabas din na sinungaling kami tungkol sa Dios dahil ipinapahayag namin na binuhay niyang muli si Cristo. 





















###### 16 










Ngunit hindi siya muling nabuhay kung talagang walang muling pagkabuhay. 





















###### 17 










At kung si Cristoʼy hindi muling nabuhay, walang silbi ang inyong pananampalataya at hindi pa kayo napapatawad sa inyong mga kasalanan. 





















###### 18 










At nangangahulugan din na ang mga mananampalataya kay Cristo na namatay na ay hindi naligtas. 





















###### 19 










Kung ang pag-asa natin kay Cristo ay hanggang sa buhay na ito lamang, tayo ang pinakakawawa sa lahat ng tao. 





















###### 20 










Ngunit ang totoo, muling nabuhay si Cristo bilang katibayan na muling bubuhayin ang mga patay. 





















###### 21 










Dahil sa isang tao <i class="trans-change">na si Adan_, dumating ang kamatayan sa lahat ng tao. At dahil din sa isang tao <i class="trans-change">na si Cristo_, muling mabubuhay ang mga patay. 





















###### 22 










Sapagkat kung paanong tayong mga tao ay mamamatay dahil sa kaugnayan natin kay Adan, ganoon din naman, dahil sa ating kaugnayan kay Cristo, tayong lahat ay muling mabubuhay. 





















###### 23 










Ngunit may kanya-kanyang takdang panahon ang muling pagkabuhay. Unang nabuhay si Cristo; pagkatapos, ang mga nakay Cristo naman ang bubuhayin pagbalik niya rito sa mundo. 





















###### 24 










At pagkatapos nito, darating ang katapusan. Lulupigin niya ang lahat ng kaharian, pamahalaan at kapangyarihan, at ibibigay ang paghahari sa Dios Ama. 





















###### 25 










Sapagkat si Cristoʼy dapat maghari hanggang sa lubusan niyang malupig ang lahat ng kanyang mga kaaway. 





















###### 26 










At ang huling kaaway na kanyang lulupigin ay ang kamatayan. 





















###### 27 










<i class="trans-change">Sinasabi sa Kasulatan na_ ang lahat ng bagay ay ipinasakop ng Dios kay Cristo. Ngunit sa salitang "lahat ng bagay," hindi nangangahulugan na kasama rito ang Dios na siyang nagpasakop ng lahat ng bagay sa ilalim ng kapangyarihan ni Cristo. 





















###### 28 










At kung ang lahat ay naipasakop na sa kapangyarihan ni Cristo, maging si Cristo ay magpapasakop sa Dios na siyang naglagay ng lahat ng bagay sa ilalim ng kanyang kapangyarihan, upang ang Dios ang siyang maghari sa lahat. 





















###### 29 










May mga taong nagpapabautismo para sa mga namatay. Ano ang halaga ng ginagawa nila kung hindi naman muling mabubuhay ang mga patay? 





















###### 30 










At bakit pa namin inilalagay ang aming mga sarili sa panganib oras-oras? 





















###### 31 










Araw-araw akong nasa bingit ng kamatayan, mga kapatid! At kung paanong totoo na ipinagmamalaki ko kayo sa ating pakikipag-isa kay Cristo Jesus na ating Panginoon, totoo rin ang sinasabi kong ito. 





















###### 32 










<i class="trans-change">Nahihirapan ako_ dito sa Efeso, <i class="trans-change">dahil_ ang mga kumakalaban sa akin ay <i class="trans-change">tulad ng_ mababangis na hayop. Kung <i class="trans-change">ang paghihirap kong_ itoʼy para lang sa kapakanan ng tao <i class="trans-change">sa buhay na ito_, ano ang kabuluhan nito? Kung totoong hindi na mabubuhay ang mga patay, mabuti pang <i class="trans-change">sundin na lang natin ang kasabihang_, "Kumain tayoʼt uminom, dahil baka bukas, mamamatay na tayo." 





















###### 33 










Huwag kayong palilinlang <i class="trans-change">sa kasabihang iyan. Sa halip, ito ang inyong paniwalaan:_ "Ang masasamang kasamaʼy nakakasira ng mabuting ugali." 





















###### 34 










Magpakatino kayo at talikuran nʼyo na ang kasalanan. Sinasabi ko ito upang mahiya kayo sa inyong sarili, dahil may ilan sa inyo na mali ang pagkakakilala sa Dios.

## Ang Katawan sa Muling Pagkabuhay 





















###### 35 










Maaaring may magtanong, "Paano bubuhaying muli ang mga patay? Anong uri ng katawan ang matatanggap nila?" 





















###### 36 










<i class="trans-change">Ito ang sagot ko_ sa taong iyan na walang nalalaman: Ang inihahasik na binhi ay hindi mabubuhay hanggaʼt hindi ito namamatay. 





















###### 37 










At kahit anong binhi ang itanim mo, trigo man o ibang binhi, magiging iba ang anyo nito kapag tumubo na. 





















###### 38 










Ang Dios ang nagbibigay anyo sa binhing iyon, ayon sa kanyang kalooban. At ang bawat binhi ay may kanya-kanyang anyo kapag tumubo na. 





















###### 39 










<i class="trans-change">Ganoon din sa katawan;_ hindi lahat ng katawan ay pare-pareho. Iba ang katawan ng tao, ng hayop, ng ibon at ng isda. 





















###### 40 










May mga katawang panlupa at may mga katawang panlangit, at ang bawat isaʼy may kanya-kanyang kagandahan. Iba ang kagandahan ng katawan dito sa lupa, at iba rin naman ang kagandahan ng katawan doon sa langit. 





















###### 41 










Iba ang ningning ng araw sa ningning ng buwan, at iba rin naman ang ningning ng mga bituin. At kahit ang mga bituin ay may ibaʼt ibang ningning. 





















###### 42 










Ganyan din sa muling pagkabuhay ng mga patay. Ang katawang inilibing ay mabubulok, ngunit kapag itoʼy muling binuhay, hindi na ito mabubulok kailanman. 





















###### 43 










Ang katawang inilibing ay pangit at mahina, ngunit kapag itoʼy muling binuhay, itoʼy maganda na at malakas. 





















###### 44 










Ang katawang inilibing ay panlupa, ngunit kapag itoʼy muling binuhay, itoʼy panlangit na. Sapagkat kung mayroong katawang panlupa ay mayroon din namang katawang panlangit. 





















###### 45 










Sinasabi sa Kasulatan, "Ang unang tao na si Adan ay binigyan ng buhay." Ngunit ang huling Adan <i class="trans-change">na si Cristo_ ay espiritung nagbibigay-buhay. 





















###### 46 










Hindi ang panlangit na katawan ang nauna kundi ang panlupa, at pagkatapos noon ay ang panlangit naman. 





















###### 47 










Ang unang tao <i class="trans-change">na si Adan_ ay mula sa lupa, ngunit ang pangalawang tao <i class="trans-change">na si Cristo_ ay mula sa langit. 





















###### 48 










Ang katawang panlupa ay katulad ng katawan ng tao na gawa sa lupa, at ang katawang panlangit ay katulad ng katawan ng nagmula sa langit. 





















###### 49 










Kaya kung paanong ang katawan natin ngayon ay katulad ng kay Adan na nagmula sa lupa, darating ang araw na ang katawan natin ay magiging katulad ng kay Cristo na nagmula sa langit. 





















###### 50 










Mga kapatid, ito ang gusto kong sabihin: Ang ating katawan na binubuo ng laman at dugo ay hindi magkakaroon ng bahagi sa paghahari ng Dios. Ang katawang ito na nabubulok ay hindi maaaring makatanggap ng buhay na walang hanggan. 





















###### 51 










Ngunit makinig kayo dahil may sasabihin ako sa inyo na isang lihim: Hindi lahat sa atin ay mamamatay, ngunit tayong lahat ay bibigyan ng bagong katawan 





















###### 52 










sa isang iglap, sa isang kisap-mata, kasabay ng pagtunog ng huling trumpeta. At sa pagtunog ng trumpetaʼy muling bubuhayin ang mga patay at bibigyan ng katawang hindi nabubulok. At tayong mga buhay pa ay bibigyan din ng bagong katawan. 





















###### 53 










Sapagkat itong katawan nating nabubulok at namamatay ay dapat mapalitan ng katawang hindi nabubulok at hindi namamatay. 





















###### 54 










At kapag ang katawang ito na nabubulok at namamatay ay napalitan na ng katawang hindi nabubulok at hindi namamatay, matutupad na ang sinasabi sa Kasulatan na, "Nalupig na ang kamatayan; ganap na ang tagumpay!" 





















###### 55 










"Nasaan, O kamatayan, ang iyong tagumpay? Nasaan na ang iyong kapangyarihan?" 





















###### 56 










May kapangyarihan lamang ang kamatayan sa atin dahil sa kasalanan, at may kapangyarihan ang kasalanan sa atin dahil mayroong Kautusan. 





















###### 57 










Ngunit salamat sa Dios dahil binigyan niya tayo ng tagumpay sa mga bagay na ito sa pamamagitan ng ating Panginoong Jesu-Cristo. 





















###### 58 










Kaya nga, mga minamahal na kapatid, magpakatatag kayo at huwag manghina sa inyong pananampalataya. Magpakasipag kayo sa gawaing ibinigay sa inyo ng Panginoon, dahil alam ninyo na hindi masasayang ang mga paghihirap ninyo para sa kanya.

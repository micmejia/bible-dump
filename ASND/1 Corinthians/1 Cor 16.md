---
Aliases: [1 Corinthians 16]
previous: ['1 Cor 15']
up: ['1 Corinthians']
---
# 1 Corinthians 16

***






















###### 1 










Ngayon, tungkol naman sa tulong na nalikom para sa mga mananampalataya <i class="trans-change">ng Dios sa Judea_, gayahin ninyo ang ipinagawa ko sa mga iglesyang nasa Galacia. 





















###### 2 










Sa bawat Linggo, ang bawat isa sa inyoʼy maglaan na ng halaga ayon sa inyong kita, at ipunin ninyo ito upang pagdating ko riyan ay nakahanda na ang inyong tulong. 





















###### 3 










Pagdating ko riyan, papupuntahin ko sa Jerusalem ang mga taong pipiliin ninyo na magdadala ng inyong tulong, at gagawa ako ng sulat na magpapakilala sa kanila. 





















###### 4 










At kung kinakailangan ding pumunta ako <i class="trans-change">sa Jerusalem_, isasama ko na sila.

## Mga Plano ni Pablo 





















###### 5 










Tutuloy ako riyan sa Corinto pagkagaling ko sa Macedonia dahil kailangan kong dumaan doon. 





















###### 6 










Maaaring magtagal ako riyan sa inyo. Baka riyan ako magpalipas ng taglamig, upang matulungan ninyo ako sa mga pangangailangan ko sa susunod kong paglalakbay, <i class="trans-change">bagamaʼt hindi ko pa alam_ kung saan ako pupunta. 





















###### 7 










Ayaw kong dadaan lang ako sa inyo. Gusto kong magtagal sa piling ninyo kung loloobin ng Panginoon. 





















###### 8 










Samantala, mananatili ako rito sa Efeso hanggang sa araw ng Pentecostes, 





















###### 9 










dahil nabigyan ako ng magandang pagkakataon upang maisulong ang gawain dito, kahit na maraming sumasalungat. 





















###### 10 










Kung dumating diyan si Timoteo, asikasuhin ninyo siyang mabuti upang mapanatag ang kanyang kalooban, dahil katulad ko rin siyang naglilingkod sa Panginoon. 





















###### 11 










Huwag ninyo siyang hamakin. At sa kanyang pag-alis, tulungan ninyo siya sa kanyang mga pangangailangan upang makabalik siya agad sa akin. Sapagkat inaasahan ko siya <i class="trans-change">na dumating dito_ kasama ang iba pang mga kapatid <i class="trans-change">sa pananampalataya_. 





















###### 12 










Tungkol naman sa kapatid nating si Apolos, pinakiusapan ko siyang dumalaw diyan kasama ang ilang mga kapatid, ngunit hindi pa raw sila makakapunta riyan. Dadalaw na lang daw siya kung mayroon siyang pagkakataon.

## Katapusang Tagubilin 





















###### 13 










Maging listo kayo at magpakatatag sa inyong pananampalataya. Magpakatapang kayo at magpakatibay. 





















###### 14 










At anuman ang inyong gawin, gawin ninyo nang may pag-ibig. 





















###### 15 










Alam ninyong si Stefanas at ang pamilya niya ang unang naging Cristiano riyan sa Acaya. Inilaan nila ang kanilang mga sarili sa paglilingkod sa mga pinabanal <i class="trans-change">ng Dios_. Kaya nakikiusap ako sa inyo, mga kapatid, 





















###### 16 










na magpasakop kayo sa kanila at sa lahat ng katulad nila na naglilingkod <i class="trans-change">sa Panginoon_. 





















###### 17 










Natutuwa ako sa pagdating nina Stefanas, Fortunatus, at Acaicus, dahil kahit wala kayo rito, nandito naman sila, at ginagawa nila sa akin ang hindi ninyo magawa. 





















###### 18 










Akoʼy pinasigla nila, at ganoon din kayo. Pahalagahan ninyo ang mga katulad nila. 





















###### 19 










Kinukumusta kayo ng mga mananampalataya sa <i class="trans-change">lalawigan ng_ Asia. Kinukumusta rin kayo nina Aquila at Priscila at ng mga mananampalatayang nagtitipon sa kanilang tahanan, dahil pareho kayong nasa Panginoon. 





















###### 20 










At kinukumusta rin kayong lahat ng mga mananampalataya rito. Magbatian kayo bilang magkakapatid kay Cristo. 





















###### 21 










Akong si Pablo <i class="trans-change">ay nangungumusta rin sa inyo, at ako_ mismo ang sumusulat ng pagbating ito. 





















###### 22 










Parusahan nawa ng Dios ang sinumang hindi nagmamahal sa kanya. Panginoon, bumalik na po kayo! 





















###### 23 










Pagpalain nawa kayo ng Panginoong Jesus. 





















###### 24 










Minamahal ko kayong lahat <i class="trans-change">bilang mga kapatid_ kay Cristo Jesus.

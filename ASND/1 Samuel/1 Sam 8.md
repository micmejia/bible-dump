---
Aliases: [1 Samuel 8]
previous: ['1 Sam 7']
up: ['1 Samuel']
next: ['1 Sam 9']
---
# 1 Samuel 8

***






















###### 1 










Nang matanda na si Samuel, pinili niya ang mga anak niyang lalaki na maging pinuno ng Israel. 





















###### 2 










Joel ang pangalan ng panganay at Abijah naman ang sumunod. Pareho silang namuno sa Beersheba, 





















###### 3 










pero hindi sila gaya ng kanilang ama. Gahaman sila sa pera, tumatanggap ng suhol at binabaluktot ang katarungan. 





















###### 4 










Kaya nagtipon ang lahat ng tagapamahala ng Israel at pumunta kay Samuel sa Rama. 





















###### 5 










Sinabi nila, "Matanda na po kayo; at ang mga anak ninyoʼy hindi naman sumusunod sa inyong mga pamamaraan. Ngayon, bigyan nʼyo po kami ng hari na mamumuno sa amin, gaya ng ibang bansa na mayroong hari." 





















###### 6 










Pero sumama ang loob ni Samuel sa hiniling nila, kaya nanalangin siya sa Panginoon. 





















###### 7 










Sinabi sa kanya ng Panginoon, "Gawin mo ang ipinapagawa nila sa iyo, hindi ikaw ang tinatanggihan nila kundi ako. 





















###### 8 










Mula nang ilabas ko sila sa Egipto hanggang ngayon, itinakwil nila ako at nagsisunod sa ibang mga dios. Ngayon, ganyan din ang ginagawa nila sa iyo. 





















###### 9 










Kaya gawin mo ang kahilingan nila, pero bigyan mo sila ng babala kung ano ang gagawin ng haring mamumuno sa kanila." 





















###### 10 










Sinabi ni Samuel sa mga Israelitang humihingi ng hari ang lahat ng sinabi ng Panginoon. 





















###### 11 










Sinabi niya, "Ito ang gagawin ng hari na mamumuno sa inyo: Kukunin niya ang mga anak ninyong lalaki at gagawin niyang mga sundalo. Ang ibaʼy gagawin niyang mga mangangarwahe, mangangabayo at ang ibaʼy mauuna sa kanyang karwahe. 





















###### 12 










Ang iba sa kanilaʼy gagawin niyang opisyal na mamamahala sa 1,000 sundalo at ang iba naman sa 50 sundalo. Ang ibaʼy pag-aararuhin niya sa kanyang bukid at ang ibaʼy pag-aanihin ng mga pananim niya, ang iba namaʼy gagawin niyang manggagawa ng mga armas para sa digmaan at mga kagamitan para sa kanyang karwahe. 





















###### 13 










Kukunin niya ang mga anak ninyong babae at gagawin niyang mga manggagawa ng pabango, kusinera at panadera. 





















###### 14 










Kukunin niya ang pinakamaganda ninyong mga bukid, mga ubasan, mga taniman ng olibo, at ibibigay niya ang mga ito sa mga tagasunod niya. 





















###### 15 










Kukunin niya ang ikasampung bahagi ng inyong mga trigo at mga ubas, at ibibigay niya sa mga opisyal at iba pa niyang mga tagasunod. 





















###### 16 










Kukunin din niya ang mga alipin nʼyong lalaki at babae, at ang pinakamaganda ninyong mga baka at mga asno para magtrabaho sa kanya. 





















###### 17 










Kukunin din niya ang ikasampung bahagi ng mga hayop ninyo, at pati kayo ay gagawin niyang mga alipin. 





















###### 18 










Pagdating ng araw na iyon, dadaing kayo sa Panginoon dahil sa <i class="trans-change">kalupitan ng_ hari na pinili ninyo, pero hindi niya kayo sasagutin." 





















###### 19 










Pero hindi nakinig kay Samuel ang mga tao. Sinabi nila, "Hindi maaari! Gusto namin na may haring mamamahala sa amin. 





















###### 20 










At magiging tulad kami ng ibang mga bansa, na may haring namamahala at nangunguna sa amin sa digmaan." 





















###### 21 










Nang marinig ni Samuel ang lahat ng sinabi ng mga tao, sinabi niya ito sa Panginoon. 





















###### 22 










Sumagot ang Panginoon sa kanya. "Gawin mo ang sinabi nila, bigyan mo sila ng hari." Pagkatapos, sinabi ni Samuel sa mga Israelita, "<i class="trans-change">Sige, pumapayag na ako,_ magsiuwi na kayo sa mga bayan ninyo."

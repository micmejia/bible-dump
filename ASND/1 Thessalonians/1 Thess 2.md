---
Aliases: [1 Thessalonians 2]
previous: ['1 Thess 1']
up: ['1 Thessalonians']
next: ['1 Thess 3']
---
# 1 Thessalonians 2

***






















###### 1 










Mga kapatid, kayo na rin ang nakakaalam na hindi nasayang ang pagpunta namin diyan sa inyo. 





















###### 2 










Alam nʼyo ang mga paghihirap at pag-aalipusta na dinanas namin sa Filipos <i class="trans-change">bago pa man kami dumating diyan sa inyo_. Pero sa kabila nito, binigyan kami ng Dios ng lakas ng loob na ipangaral ang Magandang Balita sa inyo, kahit na maraming hadlang. 





















###### 3 










Ang pangangaral namin ay hindi batay sa kamalian, masamang hangarin o sa balak na manlinlang. 





















###### 4 










Sa halip, nangangaral kami bilang mga karapat-dapat na katiwala ng Dios ng kanyang Magandang Balita. Ginagawa namin ito hindi para kalugdan kami ng mga tao kundi ng Dios na siyang sumisiyasat sa mga puso namin. 





















###### 5 










Alam nʼyo rin na hindi namin kayo dinaan sa matatamis na pananalita sa pangangaral namin at hindi rin kami nangaral para samantalahin kayo. Ang Dios mismo ang saksi namin. 





















###### 6 










Hindi namin hinangad ang papuri ninyo o ng sinuman, 





















###### 7 










kahit may karapatan kaming tumanggap nito bilang mga apostol ni Cristo. Sa halip, naging maaruga kami sa inyo tulad ng isang mapagkalingang ina sa mga anak niya. 





















###### 8 










At dahil mahal namin kayo, hindi lang ang Magandang Balita ang malugod naming ibinigay sa inyo kundi pati na rin ang buhay namin, dahil napamahal na kayo sa amin. 





















###### 9 










Tiyak na natatandaan nʼyo pa, mga kapatid, ang pagsisikap namin <i class="trans-change">noong nasa inyo pa kami_. Habang ipinangangaral namin ang Magandang Balita ng Dios, araw-gabi kaming nagtatrabaho para hindi kami maging pabigat sa inyo. 





















###### 10 










Saksi namin kayo at ang Dios na ang pakikitungo namin sa inyong mga mananampalataya ay tapat, matuwid at walang kapintasan. 





















###### 11 










Alam ninyong katulad ng isang ama sa kanyang mga anak ang turing namin sa bawat isa sa inyo. 





















###### 12 










Pinalakas namin ang loob nʼyo, pinayuhan at hinikayat na mamuhay nang karapat-dapat sa Dios na humirang sa inyo para sa kanyang kaharian at kadakilaan. 





















###### 13 










Lagi rin kaming nagpapasalamat sa Dios dahil nang tanggapin nʼyo ang pangangaral namin, tinanggap nʼyo ito hindi bilang salita ng tao, kundi bilang salita ng Dios na kumikilos sa buhay ninyong mga sumasampalataya. 





















###### 14 










Mga kapatid, ang mga nangyayari sa inyo ay tulad din ng nangyayari sa mga iglesya ng Dios sa Judea na nakay Cristo Jesus. Kung anong paghihirap ang dinaranas nʼyo sa kamay ng mga kababayan nʼyo, ito rin ang paghihirap na dinaranas nila sa kamay ng kapwa nila Judio. 





















###### 15 










Silang mga Judio ang pumatay sa Panginoong Jesus at sa mga propeta noon. Sila rin ang mga taong umuusig sa amin. Hindi nalulugod ang Dios sa ginagawa nila, at maging ang lahat ng taoʼy kinakalaban nila. 





















###### 16 










Hinahadlangan nila ang pangangaral namin <i class="trans-change">ng salita ng Dios_ sa mga hindi Judio na siyang ikaliligtas ng mga ito. Dahil dito, umabot na sa sukdulan ang mga kasalanan nila at hahatulan na sila ng Dios. ## Ang Hangarin ni Pablo na Makadalaw Muli sa Tesalonica 





















###### 17 










Mga kapatid, nananabik na kaming makita kayong <i class="trans-change">muli,_ kahit sandali pa lang kaming nawalay sa inyo. Nawalay nga kami sa katawan, pero hindi sa isipan. 





















###### 18 










Gusto naming bumalik diyan sa inyo, lalung-lalo na ako, si Pablo. Maraming beses naming binalak na dalawin kayo pero hinadlangan kami ni Satanas. 





















###### 19 










<i class="trans-change">Gusto naming bumalik,_ dahil walang ibang nagbibigay sa amin ng pag-asa at kagalakan kundi kayo. Hindi baʼt kayo rin ang maipagmamalaki namin sa harap ng Panginoong Jesu-Cristo sa pagbabalik niya? 





















###### 20 










Tunay nga na kayo ang karangalan at kagalakan namin.

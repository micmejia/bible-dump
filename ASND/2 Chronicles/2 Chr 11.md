---
Aliases: [2 Chronicles 11]
previous: ['2 Chr 10']
up: ['2 Chronicles']
next: ['2 Chr 12']
---
# 2 Chronicles 11

***






















###### 1 










Pagdating ni Rehoboam sa Jerusalem, tinipon niya ang mahuhusay na sundalo ng mga lahi nina Juda at Benjamin. Nakapagtipon siya ng 180,000 sundalo na makikipaglaban sa mga mamamayan ng Israel at para bawiin ang kaharian niya. 





















###### 2 










Pero sinabi ng Panginoon kay Shemaya na kanyang lingkod, 





















###### 3 










"Sabihin mo kay Haring Rehoboam ng Juda, na anak ni Solomon, at sa lahat ng Israelita sa Juda at Benjamin 





















###### 4 










na ito ang sinasabi ko: 'Huwag kayong makipaglaban sa inyong kadugo. Umuwi kayo, dahil kalooban ko ang lahat ng ito.' " Sumunod sila sa Panginoon at hindi nila nilusob si Jeroboam. 





















###### 5 










Nagpaiwan si Rehoboam sa Jerusalem at pinalakas niya ang mga bayan na ito para maprotektahan ang Juda: 





















###### 6 










Betlehem, Etam, Tekoa, 





















###### 7 










Bet Zur, Soco, Adulam, 





















###### 8 










Gat, Maresha, Zif, 





















###### 9 










Adoraim, Lakish, Azeka, 





















###### 10 










Zora, Ayalon at Hebron. Ito ang mga napapaderang lungsod sa Juda at Benjamin. 





















###### 11 










Pinatatag niya ang mga tanggulan nito at pinalagyan ito ng mga kumander. Sila ºy binigyan niya ng mga pagkain, langis ng olibo, at katas ng ubas. 





















###### 12 










Pinalagyan niya ang mga lungsod ng mga pananggalang at mga sibat bilang dagdag na pampatibay. Kaya ang Juda at ang Benjamin ay naging sakop niya. 





















###### 13 










Pero ang mga pari at mga Levita na nakatira kasama ng ibang lahi ng Israel ay kumampi kay Rehoboam. 





















###### 14 










Ang mga Levitang ito ay iniwan ang kanilang bahay at lupa, at lumipat sa Juda at Jerusalem dahil itinakwil sila ni Jeroboam at ng mga anak nito bilang mga pari ng Panginoon. 





















###### 15 










Nagtalaga si Jeroboam ng sarili niyang mga pari sa mga sambahan sa matataas na lugar, kung saan sumasamba sila sa kanilang mga dios-diosan na kambing at baka na gawa ni Jeroboam. 





















###### 16 










Ang mga Israelita sa ibang lahi ng Israel na gustong dumulog sa Panginoon, ang Dios ng Israel ay sumunod sa mga Levita sa Jerusalem, para makapaghandog sila ng mga handog sa Panginoon, ang Dios ng kanilang mga ninuno. 





















###### 17 










Pinatibay nila ang kaharian ng Juda, at sa loob ng tatlong taon, sinuportahan nila si Rehoboam na anak ni Solomon. Sumunod sila sa Panginoon gaya ng kanilang ginawa noong naghari sina David at Solomon. ## Ang Pamilya ni Rehoboam 





















###### 18 










Pinakasalan ni Rehoboam si Mahalat, na anak ni Jerimot na anak ni David, at Abihail na anak ni Eliab at apo ni Jesse. 





















###### 19 










Si Rehoboam at si Mahalat ay may tatlong anak na lalaki na sina Jeush, Shemaria at Zaham. 





















###### 20 










Pinakasalan din ni Rehoboam si Maaca na anak ni Absalom. Ang kanilang mga anak na lalaki ay sina Abijah, Atai, Ziza at Shelomit. 





















###### 21 










Mas mahal ni Rehoboam si Maaca kaysa sa iba niyang mga asawa. May 18 asawa si Rehoboam at may 60 pa siyang mga asawang alipin. At ang mga anak niya ay 28 lalaki at anim na babae. 





















###### 22 










Ang anak niya kay Maaca na si Abijah ang pinili niyang maging pinuno ng mga anak niyang prinsipe, na nangangahulugang si Abijah ang papalit sa kanya bilang hari. 





















###### 23 










Maingat na binigyan ni Rehoboam ng katungkulan ang iba pa niyang mga anak, at inilagay niya sila sa napapaderang lungsod ng Juda at Benjamin. Binigyan niya sila ng kanilang mga pangangailangan at mga asawa.

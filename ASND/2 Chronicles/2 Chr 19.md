---
Aliases: [2 Chronicles 19]
previous: ['2 Chr 18']
up: ['2 Chronicles']
next: ['2 Chr 20']
---
# 2 Chronicles 19

***






















###### 1 










Bumalik si Jehoshafat sa palasyo niya sa Jerusalem na ligtas, 





















###### 2 










sinalubong siya ni propeta Jehu na anak ni Hanani at sinabi, "Bakit tinulungan mo ang masama at inibig ang napopoot sa Panginoon? Dahil dito, nagalit ang Panginoon sa iyo. 





















###### 3 










Pero mayroon ding mabuti sa iyo. Inalis mo sa Juda ang posteng <i class="trans-change">simbolo ng diosang si_ Ashera at hinangad mo ang sumunod sa Dios." ## Pumili si Jehoshafat ng mga Hukom 





















###### 4 










Nakatira si Jehoshafat sa Jerusalem, pero pinupuntahan niya ang mga tao mula sa Beersheba hanggang sa bulubundukin ng Efraim para hikayatin silang manumbalik sa Panginoon, ang Dios ng kanilang ninuno. 





















###### 5 










Naglagay siya ng mga hukom sa bawat napapaderang lungsod ng Juda. 





















###### 6 










Sinabi niya sa kanila, "Mag-isip muna kayo ng mabuti bago kayo humatol dahil hindi kayo hahatol para sa tao kundi para sa Panginoon, na siyang sumasainyo sa tuwing magbibigay kayo ng hatol. 





















###### 7 










Gumalang kayo sa Panginoon, at humatol kayo nang mabuti dahil hindi pinapayagan ng Panginoon na ating Dios ang kawalan ng katarungan, ang paghatol nang may kinikilingan, at ang pagtanggap ng suhol." 





















###### 8 










Naglagay din sa Jerusalem si Jehoshafat ng mga Levita, mga pari, at mga pinuno ng pamilya ng mga Israelita sa pagdinig ng mga kaso na may kinalaman sa kautusan ng Panginoon at mga alitan. At silaʼy tumira sa Jerusalem. 





















###### 9 










Ito ang utos niya sa kanila: "Kailangang maglingkod kayo nang tapat at buong puso, na may paggalang sa Panginoon. 





















###### 10 










Kung may kaso na dumating sa inyo mula sa mga kababayan ninyo sa kahit saang lungsod na may kinalaman sa pagpatay o paglabag sa mga utos at mga tuntunin, balaan nʼyo sila na huwag magkasala sa Panginoon dahil kung hindi, ipapataw niya ang kanyang galit sa inyo at sa kanila. Gawin nʼyo ito para hindi kayo magkasala. 





















###### 11 










Kung may mga kaso tungkol sa Panginoon na hindi nʼyo maayos, si Amaria na punong pari ang siyang mag-aayos nito. At kung may kaso tungkol sa gobyerno na hindi nʼyo maayos, si Zebadia na anak ni Ishmael, na pinuno ng lahi ni Juda, ang siyang mag-aayos nito. Ang mga Levita ay tutulong sa inyo para matiyak na mapapairal ang hustisya. Magpakatapang kayo sa paggawa ng inyong mga tungkulin. Nawaʼy samahan ng Dios ang mga taong gumagawa ng matuwid."

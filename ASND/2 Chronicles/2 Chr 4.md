---
Aliases: [2 Chronicles 4]
previous: ['2 Chr 3']
up: ['2 Chronicles']
next: ['2 Chr 5']
---
# 2 Chronicles 4

***






















###### 1 










Nagpagawa rin si Solomon ng tansong altar na 30 talampakan ang haba, 30 talampakan ang lapad at 15 talampakan ang taas. 





















###### 2 










Nagpagawa rin siya ng <i class="trans-change">malaking lalagyan ng tubig na parang kawa, na tinatawag na_ Dagat. Ang lalim nito ay pito ºt kalahating talampakan, ang luwang ay 15 talampakan, at ang sukat sa paligid ay 45 talampakan. 





















###### 3 










Napapalibutan ito ng dalawang hanay ng palamuting hugis toro sa ilalim ng bibig nito. Ang mga palamuti ay kasama na nang gawin ito. 





















###### 4 










Nakapatong ang sisidlan sa likod ng 12 <i class="trans-change">tansong_ toro na magkakatalikod. Ang tatlong toro ay nakaharap sa gawing hilaga, ang tatlo ay sa kanluran, ang tatlo ay sa timog, at ang tatlo ay sa gawing silangan. 





















###### 5 










Ang kapal ng sisidlan ay mga tatlong pulgada, at ang ilalim nito ay parang bibig ng tasa <i class="trans-change">na nakakurba palabas_ katulad ng namumukadkad na bulaklak ng liryo. At maaari itong malagyan ng 17,500 galong tubig. 





















###### 6 










Nagpagawa rin siya ng sampung planggana para paghugasan ng mga kagamitan sa mga handog na sinusunog. Inilagay ang lima sa gawing timog at ang lima ay sa gawing hilaga. Pero ang <i class="trans-change">tubig sa lalagyan na tinatawag na_ Dagat ay ginagamit ng mga pari na panghugas. 





















###### 7 










Nagpagawa rin siya ng sampung lalagyan ng ilaw na ginto ayon sa plano, at inilagay sa templo, lima sa gawing hilaga at lima sa gawing timog. 





















###### 8 










Nagpagawa siya ng 10 mesa at inilagay sa templo, lima sa gawing timog at lima sa gawing hilaga. Nagpagawa rin siya ng 100 gintong mangkok na ginagamit sa pangwisik. 





















###### 9 










Nagpagawa rin siya ng bakuran ng mga pari at maluwang na bakuran sa labas. Pinagawan niya ng mga pintuan ang mga daanan papasok sa bakuran ng templo at pinabalutan niya ng tanso. 





















###### 10 










Inilagay niya ang <i class="trans-change">sisidlan ng tubig na tinatawag na_ Dagat sa gawing timog-silangan ng templo. 





















###### 11 










Nagpagawa rin siya ng mga palayok, mga pala, at mga mangkok na ginagamit sa pangwisik. Natapos ni Huram ang lahat ng ipinagawa sa kanya ni Solomon para sa templo ng Dios. <i class="trans-change">Ito ang kanyang mga ginawa_: 





















###### 12 










ang dalawang haligi; ang dalawang parang mangkok na ulo ng mga haligi; ang dalawang magkadugtong na mga kadenang palamuti sa ulo ng mga haligi; 





















###### 13 










ang 400 <i class="trans-change">palamuti na ang hugis ay parang prutas na_ pomegranata (nakakabit ang dalawang hilera nito sa bawat magkadugtong na mga kadenang nakapaikot sa ulo ng mga haligi); 





















###### 14 










ang mga kariton at mga planggana; 





















###### 15 










ang <i class="trans-change">lalagyan ng tubig na tinatawag na_ Dagat at ang 12 <i class="trans-change">tansong_ toro sa ilalim nito; 





















###### 16 










ang mga palayok, mga pala, malalaking tinidor para sa karne, at ang iba pang kagamitan. Ang lahat ng bagay na ipinagawa ni Haring Solomon kay Huram na para sa templo ng Panginoon ay gawa lahat sa pinakintab na tanso. 





















###### 17 










Ipinagawa ang mga ito ni Haring Solomon sa pamamagitan ng hulmahan na nasa kapatagan ng Jordan, sa pagitan ng Sucot at Zaretan. 





















###### 18 










Napakaraming tanso na ginamit ni Solomon kaya hindi na kayang alamin ang eksaktong timbang nito. 





















###### 19 










Nagpagawa rin si Solomon ng mga kagamitang ito para sa templo ng Dios: ang gintong altar, ang mga gintong mesa na pinaglalagyan ng tinapay na inihahandog sa presensya ng Dios, 





















###### 20 










ang mga patungan ng ilaw na purong ginto at ang mga lampara nito na pinapailaw sa harapan ng Pinakabanal na Lugar ayon sa tuntunin tungkol dito, 





















###### 21 










ang palamuting bulaklak, ang mga ilawan at ang mga pang-ipit, na puro ginto lahat; 





















###### 22 










ang mga panggupit ng mitsa ng ilaw, mga mangkok na ginagamit sa pangwisik, mga sandok at mga sisidlan ng insenso na puro ginto rin lahat; ang mga pintuan ng templo at ang mga pintuan papasok sa Pinakabanal na Lugar, na nababalutan ng ginto.

---
Aliases: [2 Corinthians 6]
previous: ['2 Cor 5']
up: ['2 Corinthians']
next: ['2 Cor 7']
---
# 2 Corinthians 6

***






















###### 1 










Bilang mga katuwang sa gawain ng Dios, nakikiusap kami sa inyo na huwag ninyong balewalain ang biyaya ng Dios na inyong natanggap. 





















###### 2 










Sapagkat sinabi ng Dios, "Dininig kita sa tamang panahon, at tinulungan kita sa araw ng kaligtasan." Kaya makinig kayo! Ngayon na ang tamang panahon! Ngayon na ang araw ng kaligtasan. 





















###### 3 










Hindi kami gumagawa ng kahit ano na ikatitisod ng ibang tao, para hindi mapintasan ang paglilingkod namin sa Dios_. 





















###### 4 










Sa lahat ng aming ginagawa, sinisikap naming ipakita na kami ay totoong mga lingkod ng Dios. Tinitiis namin anumang hirap, pasakit, at kagipitan. 





















###### 5 










Nakaranas kami ng_ pambubugbog, pagkakakulong, at panggugulo ng mga tao_. Nagsikap kami nang husto, at kung minsan ay wala pang tulog at wala ring pagkain. 





















###### 6 










Pinatunayan namin sa lahat na kami ay mga tunay na lingkod ng Dios_ sa pamamagitan ng aming malinis na pamumuhay, kaalaman, pagtitiyaga, kagandahang-loob, sa pamamagitan ng patnubay ng Banal na Espiritu sa amin, sa tapat na pag-ibig 





















###### 7 










at pananalita, at sa pamamagitan ng kapangyarihan ng Dios. Ang matuwid naming pamumuhay ang aming sandata na panlaban at pananggalang sa kaaway. 





















###### 8 










Bilang mga lingkod ng Dios,_ naranasan naming parangalan at siraan ng kapwa_, purihin ng iba at laitin ng iba. Pawang katotohanan ang aming mga sinasabi, ngunit itinuturing kaming mga sinungaling. 





















###### 9 










Kami ay tanyag, ngunit hindi kinikilala; lagi kaming nasa bingit ng kamatayan, ngunit buhay pa rin hanggang ngayon. Dinidisiplina kami ng Dios pero hindi pinapatay. 





















###### 10 










May mga nagpapalungkot sa amin, ngunit lagi pa rin kaming masaya. Mahirap lang kami, ngunit marami kaming pinapayaman. Kung tungkol sa mga bagay dito sa mundo,_ wala kaming masasabing amin, ngunit ang totoo, kami ang nagmamay-ari sa lahat ng mga bagay. 





















###### 11 










Mga taga-Corinto, naging tapat kami sa aming pananalita sa inyo, dahil mahal na mahal namin kayo. 





















###### 12 










Hindi kami nagkulang sa pagmamahal sa inyo. Kayo ang nagkulang sa pagmamahal sa amin. 





















###### 13 










Nakikiusap ako sa inyo tulad ng isang ama sa kanyang mga anak: Mahalin ninyo ako tulad ng pagmamahal ko sa inyo.

## Huwag Makikiisa sa mga Hindi Mananampalataya 





















###### 14 










Huwag kayong makiisa sa mga hindi mananampalataya. Sapagkat hindi maaaring magkaisa ang kabutihan at kasamaan, gaya ng liwanag at dilim hindi rin sila maaaring magsama. 





















###### 15 










At kung paanong hindi magkasundo si Cristo at si Satanas, ganoon din naman ang mananampalataya at ang hindi mananampalataya. 





















###### 16 










Hindi maaaring magsama ang mga dios-diosan at ang Dios sa iisang templo. At tayo ang templo ng Dios na buhay! Gaya ng sinabi ng Dios, "Mananahan akoʼt mamumuhay sa kanilang piling. Akoʼy magiging Dios nila, at silaʼy magiging mga taong sakop ko. 





















###### 17 










Kaya lumayo kayo at humiwalay sa kanila. Layuan ninyo ang itinuring na marumi at tatanggapin ko kayo. 





















###### 18 










At akoʼy magiging Ama ninyo, at kayo namaʼy magiging mga anak ko. Ako, ang Panginoong Makapangyarihan, ang nagsasabi nito."

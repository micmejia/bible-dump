---
Aliases: [2 Kings 14]
previous: ['2 Kgs 13']
up: ['2 Kings']
next: ['2 Kgs 15']
---
# 2 Kings 14

***






















###### 1 










Naging hari ng Juda ang anak ni Joash na si Amazia nang ikalawang taon ng paghahari ng anak ni Jehoahaz na si Jehoash sa Israel. 





















###### 2 










Si Amazia ay 25 taong gulang nang maging hari. Sa Jerusalem <i class="trans-change">siya tumira, at_ naghari siya sa loob ng 29 na taon. Ang ina niya ay si Jehoadin na taga-Jerusalem. 





















###### 3 










Matuwid ang ginawa niya sa paningin ng Panginoon, pero hindi kapantay ng ginawa ni David na ninuno niya. Sinunod niya ang ama niyang si Joash. 





















###### 4 










Hindi rin niya ipinagiba ang mga sambahan sa matataas na lugar, kaya nagpatuloy ang mga tao sa paghahandog at pagsusunog ng insenso roon. 





















###### 5 










Nang matatag na ang paghahari ni Amazia, ipinapatay niya ang mga opisyal na pumatay sa kanyang amang hari. 





















###### 6 










Pero hindi niya ipinapatay ang mga anak nila, dahil ayon sa nasusulat sa Aklat ng Kautusan ni Moises, sinabi ng Panginoon, "Huwag papatayin ang mga magulang dahil sa kasalanan ng kanilang mga anak, at ang mga anak ay hindi rin dapat patayin dahil sa kasalanan ng kanilang mga magulang. Ang taong nagkasala lamang ang dapat managot sa kanyang mga kasalanan." 





















###### 7 










Si Amazia ang nakapatay ng 10,000 taga-Edom sa Lambak ng Asin. Nasakop niya ang Sela at pinalitan niya ang pangalan nito ng Jokteel, at hanggang sa kasalukuyan ito pa rin ang tawag sa lugar. 





















###### 8 










Isang araw, nagsugo si Amazia ng mga mensahero kay Haring Jehoash ng Israel, na anak ni Jehoahaz at apo ni Jehu. Hinamon niya si Jehoash at sinabi, "Makipaglaban ka sa akin." 





















###### 9 










Pero sinagot siya ni Haring Jehoash <i class="trans-change">sa pamamagitan ng kwentong ito_: "Doon sa Lebanon ay may halamang may tinik na nagpadala ng mensahe sa puno ng sedro: 'Ipakasal mo ang anak mong babae sa anak kong lalaki.' Pero may dumaang hayop mula sa gubat at tinapak-tapakan ang halamang may tinik. 





















###### 10 










<i class="trans-change">Amazia,_ totoong natalo mo ang Edom at ipinagyayabang mo ito. Magdiwang ka <i class="trans-change">at huwag ka na lang makipaglaban sa amin_. Manatili ka na lang sa iyong lugar. Bakit gusto mo ng gulo na magdadala lang ng kapahamakan sa iyo at sa Juda?" 





















###### 11 










Pero hindi nakinig si Amazia, kaya nilusob siya ni Haring Jehoash at ng mga sundalo nito. Naglaban sila sa Bet Shemesh na sakop ng Juda. 





















###### 12 










Natalo ng Israel ang Juda, at ang bawat sundalo ng Juda ay tumakas pauwi sa kanilang bahay. 





















###### 13 










Nadakip ni Haring Jehoash si Haring Amazia roon sa Bet Shemesh, at dinala niya siya sa Jerusalem. Pagkatapos, giniba ni Jehoash ang mga pader ng Jerusalem mula sa Pintuan ng Efraim hanggang sa Sulok na Pintuan, na mga 600 talampakan ang haba. 





















###### 14 










Kinuha niya ang lahat ng ginto, pilak at kagamitan na nakita niya sa templo ng Panginoon at kabang-yaman ng palasyo. Nagdala rin siya ng mga bihag pagbalik niya sa Samaria. 





















###### 15 










Ang iba pang salaysay tungkol sa paghahari ni Jehoash, at lahat ng ginawa niya at pagtatagumpay, pati ang pakikipaglaban kay Haring Amazia ng Juda ay nakasulat sa Aklat ng Kasaysayan ng mga hari ng Israel. 





















###### 16 










Nang mamatay si Jehoash, inilibing siya sa libingan ng mga hari ng Israel sa Samaria. At ang anak niyang si Jeroboam <i class="trans-change">II_ ang pumalit sa kanya bilang hari. 





















###### 17 










Nabuhay pa si Haring Amazia ng Juda ng 15 taon matapos mamatay si Haring Jehoash ng Israel. 





















###### 18 










Ang iba pang salaysay tungkol sa paghahari ni Amazia ay nakasulat sa Aklat ng Kasaysayan ng mga hari ng Juda. 





















###### 19 










May mga taga-Jerusalem na nagplanong patayin si Amazia. Kaya tumakas siya papunta sa bayan ng Lakish, pero nagpadala sila ng tao para sundan siya roon at patayin. 





















###### 20 










Ikinarga sa kabayo ang bangkay niya pabalik sa Jerusalem at inilibing sa libingan ng mga ninuno niya sa Lungsod ni David. 





















###### 21 










Ipinalit ng mga taga-Juda si Azaria na anak ni Amazia bilang hari. Si Azaria ay 16 na taong gulang nang maging hari. 





















###### 22 










Muli niyang itinayo ang Elat at naging bahagi ulit ito ng Juda nang mamatay ang ama niyang si Amazia. ## Ang Paghahari ni Jeroboam II sa Israel 





















###### 23 










Nagsimulang maghari sa buong Israel ang anak ni Joash na si Jeroboam <i class="trans-change">II_ nang ika-15 taon ng paghahari ni Amazia sa Juda. Sa Samaria <i class="trans-change">siya nakatira, at_ naghari siya roon sa loob ng 41 taon. 





















###### 24 










Masama ang mga ginawa niya sa paningin ng Panginoon. Sumunod siya sa mga ginawa ni Jeroboam, na anak ni Nebat, na naging dahilan ng pagkakasala ng mga taga-Israel. 





















###### 25 










Nabawi niya ang mga teritoryo ng Israel sa pagitan ng Lebo Hamat hanggang sa Dagat na Patay tulad ng ipinangako ng Panginoon, ang Dios ng Israel, sa pamamagitan ng anak ni Amitai na si Propeta Jonas na taga-Gat Hefer. 





















###### 26 










<i class="trans-change">Niloob ng Panginoon na mangyari ito_ dahil nakita niya ang paghihirap ng mga Israelita, alipin man o hindi, at walang sinumang makakatulong sa kanila. 





















###### 27 










Dahil sinabi ng Panginoon na hindi niya aalisin ang Israel sa mundo, kaya iniligtas niya ang mga Israelita sa pamamagitan ni Jeroboam <i class="trans-change">II_ na anak ni Joash. 





















###### 28 










Ang iba pang salaysay tungkol sa paghahari ni Jeroboam <i class="trans-change">II_, at lahat ng ginawa niya at pagtatagumpay, pati ang pagbawi niya sa Damascus at Hamat na sakop noon ng Juda, ay nakasulat sa Aklat ng Kasaysayan ng mga hari ng Israel. 





















###### 29 










Nang mamatay si Jeroboam <i class="trans-change">II_, inilibing siya sa libingan ng mga hari ng Israel, at ang anak niyang si Zacarias ang pumalit sa kanya bilang hari.

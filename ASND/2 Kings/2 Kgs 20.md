---
Aliases: [2 Kings 20]
previous: ['2 Kgs 19']
up: ['2 Kings']
next: ['2 Kgs 21']
---
# 2 Kings 20

***






















###### 1 










Nang panahong iyon, nagkasakit si Hezekia na halos ikamatay niya. Pumunta sa kanya si Propeta Isaias na anak ni Amoz at sinabi, "Sinabi ng Panginoon na magbilin ka na sa sambahayan mo dahil hindi ka na gagaling; mamamatay ka na." 





















###### 2 










Nang marinig ito ni Hezekia, humarap siya sa dingding at nanalangin sa Panginoon. 





















###### 3 










Sinabi niya, "Panginoon, alalahanin po ninyo kung papaano ako namuhay nang tapat at buong pusong naglingkod sa inyo at kung papaano ako gumawa ng mabuti sa paningin ninyo." At umiyak siya nang husto. 





















###### 4 










Nang hindi pa nakakaalis si Isaias sa gitna ng bulwagan ng palasyo, sinabi sa kanya ng Panginoon, 





















###### 5 










"Bumalik ka kay Hezekia, na pinuno ng mga mamamayan ko at sabihin mo ito: 'Ito ang sinasabi ng Panginoon, ang Dios ng ninuno mong si David: Narinig ko ang panalangin mo at nakita ko ang mga luha mo kaya pagagalingin kita. Sa ikatlong araw mula ngayon, <i class="trans-change">makakabangon ka na_ at makakapunta ka sa templo ng Panginoon. 





















###### 6 










Dadagdagan ko pa ng 15 taon ang buhay mo. Ililigtas kita at ang lungsod na ito sa kamay ng hari ng Asiria. Iingatan ko ang lungsod na ito para sa karangalan ko at dahil kay David na aking lingkod.' " 





















###### 7 










Sinabi ni Isaias <i class="trans-change">sa mga utusan ni Haring Hezekia_ na tapalan nila ang namamagang bukol nito ng dinurog na igos. Ginawa nga nila ito at gumaling siya. 





















###### 8 










<i class="trans-change">Noong hindi pa gumagaling_ si Hezekia, nagtanong siya kay Isaias, "Ano ba ang magpapatunay na gagaling ako at makakapunta sa templo ng Panginoon sa ikatlong araw mula ngayon?" 





















###### 9 










Sumagot si Isaias, "Ito ang tanda na ibibigay ng Panginoon na magpapatunay na tutuparin niya ang pangako niya. <i class="trans-change">Pumili ka sa dalawang ito:_ Aatras ng sampung hakbang ang anino ng araw sa orasan o aabante ng sampung hakbang?" 





















###### 10 










Sumagot si Hezekia, "Mas madaling umabante ng sampung hakbang ang anino, kaya paatrasin mo na lang ito ng sampung hakbang!" 





















###### 11 










Kaya nanalangin si Isaias sa Panginoon at pinaatras ng Panginoon ng sampung hakbang ang anino ng araw sa orasan na ipinagawa ni Ahaz.

## Ang mga Mensahero Mula sa Babilonia 





















###### 12 










Nang panahong iyon, nabalitaan ni Merodac Baladan na anak ni Haring Baladan ng Babilonia na nagkasakit si Hezekia. Kaya nagpadala siya ng mga sulat at regalo kay Hezekia. 





















###### 13 










Malugod na tinanggap ni Hezekia ang mga sugo, at ipinakita niya sa mga ito ang lahat ng mga bagay sa taguan ng kayamanan niya â€“ ang mga pilak, ginto, sangkap, magagandang uri ng langis, mga armas at ang iba pa niyang mga kayamanan. Wala ni isang bagay sa palasyo o kaharian ang hindi niya ipinakita sa kanila. 





















###### 14 










Samantala, pumunta si Propeta Isaias kay Haring Hezekia at nagtanong, "Saan ba nanggaling ang mga taong iyan at ano ang kailangan nila?" Sumagot si Hezekia, "Nanggaling sila sa malayong lugar, sa Babilonia." 





















###### 15 










Nagtanong pa ang propeta, "Ano ang nakita nila sa palasyo mo?" Sumagot si Hezekia, "Nakita nila ang lahat <i class="trans-change">ng bagay_ sa palasyo ko. Wala kahit isa sa mga kayamanan ko ang hindi ko ipinakita sa kanila." 





















###### 16 










Pagkatapos, sinabi ni Isaias kay Hezekia, "Pakinggan mo ang mensahe ng Panginoon: 





















###### 17 










Darating ang panahon na dadalhin sa Babilonia ang lahat ng kayamanan sa palasyo mo, pati ang lahat ng naipon ng mga ninuno mo na nariyan pa hanggang ngayon. Walang matitira, sabi ng Panginoon. 





















###### 18 










At ang iba sa mga susunod na lahi mo ay bibihagin at magiging alipin sa palasyo ng hari ng Babilonia." 





















###### 19 










Ang akala ni Hezekia ay <i class="trans-change">hindi pa mangyayari iyon, kundi_ magiging mapayapa at walang panganib sa kapanahunan niya. Kaya sinabi niya kay Isaias, "Maganda ang mensaheng iyon ng Panginoon na sinabi mo sa akin." ## Ang Katapusan ng Paghahari ni Hezekia 





















###### 20 










Ang iba pang salaysay tungkol sa paghahari ni Hezekia, at lahat ng ginawa niya at pagtatagumpay, pati ang pagpapagawa niya ng imbakan ng tubig at dinadaluyan nito papunta sa lungsod ay nakasulat sa Aklat ng Kasaysayan ng mga hari ng Juda. 





















###### 21 










Nang mamatay si Hezekia, ang anak niyang si Manase ang pumalit sa kanya bilang hari.

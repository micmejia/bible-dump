---
Aliases: [Acts 13]
previous: ['Acts 12']
up: ['Acts']
next: ['Acts 14']
---
# Acts 13

***






















###### 1 










Doon sa Antioc ay may mga propeta at mga tagapagturo na miyembro ng iglesya. Silaʼy sina Bernabe, Simeon na tinatawag na Negro, Lucius na taga-Cyrene, Manaen na kababata ni Gobernador Herodes, at si Saulo. 





















###### 2 










Habang sumasamba sila sa Panginoon at nag-aayuno, sinabi ng Banal na Espiritu sa kanila, "Italaga ninyo para sa akin sina Bernabe at Saulo, dahil may ipapagawa ako sa kanila." 





















###### 3 










Pagkatapos nilang mag-ayuno at manalangin, pinatungan nila sina Bernabe at Saulo ng kanilang mga kamay at pinaalis na sila.

## Ang Unang Paglalakbay ni Pablo Bilang Misyonero 





















###### 4 










Kaya pumunta sina Bernabe at Saulo sa Seleucia ayon sa sinabi ng Banal na Espiritu. Mula roon, naglayag sila patungo sa isla ng_ Cyprus. 





















###### 5 










Pagdating nila roon sa bayan ng Salamis, nangaral sila ng salita ng Dios sa mga sambahan ng mga Judio. Kasama rin nila si Juan Marcos_ at tumutulong siya sa kanilang gawain. 





















###### 6 










Inikot nila ang buong isla hanggang sa nakarating sila sa bayan ng Pafos. May nakita sila roon na isang Judiong salamangkero na nagkukunwaring propeta ng Dios_. Ang pangalan niya ay Bar Jesus. 





















###### 7 










Kaibigan siya ni Sergius Paulus, ang matalinong gobernador ng islang iyon. Ipinatawag ng gobernador sina Bernabe at Saulo dahil gusto niyang makinig ng salita ng Dios. 





















###### 8 










Pero hinadlangan sila ng salamangkerong si Elimas. (Ito ang pangalan ni Bar Jesus_ sa wikang Griego.) Ginawa niya ang lahat ng paraan para huwag sumampalataya ang gobernador kay Jesus_. 





















###### 9 










Pero si Saulo na tinatawag ding Pablo ay napuspos ng Banal na Espiritu, at tinitigan niyang mabuti si Elimas, at sinabi, 





















###### 10 










"Anak ka ng diyablo! Kalaban ka ng lahat ng mabuti! Panay pandaraya at panloloko ang ginagawa mo. Lagi mo na lang binabaligtad ang mga tamang pamamaraan ng Panginoon. 





















###### 11 










Parurusahan ka ngayon ng Panginoon. Mabubulag ka at hindi makakakita sa loob ng ilang araw." Dumilim kaagad ang paningin ni Elimas at nabulag siya. Pakapa-kapa siyang nanghagilap ng taong aakay sa kanya. 





















###### 12 










Nang makita ng gobernador ang nangyari kay Elimas, sumampalataya siya, at namangha sa mga katuruan tungkol sa Panginoon.

## Nangaral si Pablo sa Antioc ng Pisidia 





















###### 13 










Umalis sina Pablo sa Pafos at bumiyahe papuntang Perga na sakop ng Pamfilia. Pagdating nila roon, iniwan sila ni Juan Marcos_, at bumalik siya sa Jerusalem. 





















###### 14 










Sina Pablo ay tumuloy sa Antioc na sakop ng Pisidia. Pagdating ng Araw ng Pamamahinga, pumunta sila sa sambahan ng mga Judio at naupo roon. 





















###### 15 










May nagbasa mula sa Kautusan ni Moises_ at sa mga isinulat ng_ mga propeta. Pagkatapos, nag-utos ang namumuno sa sambahan na sabihin ito kina Pablo: "Mga kapatid, kung may sasabihin kayo na makapagpapalakas-loob sa mga tao, sabihin ninyo." 





















###### 16 










Kaya tumayo si Pablo, at sinenyasan niya ang mga tao na makinig sa kanya. Sinabi niya, "Mga kapwa kong_ mga Israelita, at kayong mga hindi Israelita na_ sumasamba rin sa Dios, makinig kayo sa akin! 





















###### 17 










Ang Dios na sinasamba nating mga Israelita ang siyang pumili sa ating mga ninuno. Pinadami niya sila noong nasa Egipto pa sila nakatira. At sa pamamagitan ng kanyang kapangyarihan, tinulungan niya sila para makaalis sa Egipto. 





















###### 18 










Sa loob ng 40 taon, pinagtiyagaan niya sila roon sa disyerto. 





















###### 19 










Pagkatapos, nilipol niya ang pitong bansa sa Canaan, at ibinigay niya ang mga lupain ng mga ito sa ating mga ninuno. 





















###### 20 










Ang lahat ng ito ay ginawa ng Dios sa loob ng 450 taon. "Pagkatapos, binigyan niya sila ng mga taong namuno sa kanila hanggang sa panahon ni Propeta Samuel. 





















###### 21 










Nang humingi sila ng hari, ibinigay sa kanila ng Dios si Saul na anak ni Kish, na mula sa lahi ni Benjamin. Naghari si Saul sa loob ng 40 taon. 





















###### 22 










Nang alisin ng Dios si Saul, ipinalit niya si David bilang hari. Ito ang sinabi ng Dios: 'Nagustuhan ko si David na anak ni Jesse. Susundin niya ang lahat ng iuutos ko sa kanya.' " 





















###### 23 










Sinabi pa ni Pablo sa mga tao,_ "Sa angkan ni David nagmula si Jesus, ang Tagapagligtas na ipinangako ng Dios sa Israel. 





















###### 24 










Bago pa magsimula si Jesus sa kanyang gawain, nangaral si Juan sa lahat ng Israelita na dapat nilang pagsisihan ang kanilang mga kasalanan at magpabautismo. 





















###### 25 










At nang malapit nang matapos ni Juan ang kanyang gawain, sinabi niya sa mga tao, 'Marahil, iniisip ninyong ako na nga ang inyong hinihintay. Hindi ako iyon! Pinauna lang ako. Susunod siya sa akin, at sa katunayan hindi ako karapat-dapat man lang na maging alipin niya.' 





















###### 26 










"Mga kapatid, na mula sa lahi ni Abraham at mga hindi Judio na_ sumasamba rin sa Dios, tayo ang pinadalhan ng Dios ng Magandang Balita tungkol sa kaligtasan. 





















###### 27 










Pero ang mga Judiong nakatira sa Jerusalem at ang kanilang mga pinuno ay hindi kumilala kay Jesus bilang Tagapagligtas. Hindi rin nila nauunawaan ang sinasabi ng mga propeta na binabasa nila tuwing Araw ng Pamamahinga. Pero sila na rin ang tumupad sa mga ipinahayag ng mga propeta nang hatulan nila si Jesus ng kamatayan_. 





















###### 28 










Kahit wala silang matibay na ebidensya para patayin siya, hiniling pa rin nila kay Pilato na ipapatay si Jesus. 





















###### 29 










Nang magawa na nila ang lahat ng sinasabi ng Kasulatan na mangyari kay Jesus, kinuha nila siya sa krus at inilibing. 





















###### 30 










Pero muli siyang binuhay ng Dios. 





















###### 31 










At sa loob ng maraming araw, nagpakita siya sa mga taong sumama sa kanya nang umalis siya sa Galilea papuntang Jerusalem. Ang mga taong iyon ang siya ring nangangaral ngayon sa mga Israelita tungkol kay Jesus. 





















###### 32 










At narito kami ngayon upang ipahayag sa inyo ang Magandang Balita na ipinangako ng Dios sa ating mga ninuno, 





















###### 33 










na tinupad niya ngayon sa atin nang muli niyang buhayin si Jesus. Ito ang nasusulat sa ikalawang Salmo, 'Ikaw ang aking anak, at ipapakita ko ngayon na ako ang iyong Ama.' 





















###### 34 










Ipinangako na noon pa ng Dios na bubuhayin niya si Jesus, at ang kanyang katawan ay hindi mabubulok, dahil sinabi niya, 'Ang mga ipinangako ko kay David ay tutuparin ko sa iyo.' 





















###### 35 










At sinabi pa sa isa pang Salmo, 'Hindi ka papayag na mabulok ang katawan ng iyong tapat na lingkod.' 





















###### 36 










Hindi si David ang tinutukoy dito,_ dahil nang matapos ni David ang ipinapagawa sa kanya ng Dios na maglingkod sa kanyang henerasyon, namatay siya at inilibing sa tabi ng kanyang mga ninuno, at ang kanyang katawan ay nabulok. 





















###### 37 










Ngunit si Jesus na muling binuhay ng Dios ay hindi nabulok. 38-39Kaya nga mga kapatid, dapat ninyong malaman na sa pamamagitan ni Jesus ay ipinapahayag namin sa inyo ang balita na patatawarin tayo ng Dios sa ating mga kasalanan. Ang sinumang sumasampalataya kay Jesus ay itinuturing ng Dios na matuwid. Hindi ito magagawa sa pamamagitan ng pagsunod sa Kautusan ni Moises. 





















###### 40 










Kaya mag-ingat kayo para hindi mangyari sa inyo ang sinabi ng mga propeta, 





















###### 41 










'Kayong mga nangungutya, mamamangha kayo sa aking gagawin_. Mamamatay kayo dahil mayroon akong gagawin sa inyong kapanahunan, na hindi ninyo paniniwalaan kahit na may magsabi pa sa inyo.' " 





















###### 42 










Nang palabas na sina Pablo at Bernabe sa sambahan ng mga Judio, inimbitahan sila ng mga tao na muling magsalita tungkol sa mga bagay na ito sa susunod na Araw ng Pamamahinga. 





















###### 43 










Pagkatapos ng pagtitipon, maraming Judio at mga taong lumipat sa relihiyon ng mga Judio ang sumunod kina Pablo at Bernabe. Pinangaralan sila nina Pablo at Bernabe at pinayuhan na ipagpatuloy ang kanilang pagtitiwala sa biyaya ng Dios.

## Bumaling si Pablo sa mga Hindi Judio 





















###### 44 










Nang sumunod na Araw ng Pamamahinga, halos lahat ng naninirahan sa Antioc ay nagtipon sa sambahan ng mga Judio_ para makinig sa salita ng Panginoon. 





















###### 45 










Nang makita ng mga pinuno ng mga_ Judio na maraming tao ang dumalo, nainggit sila. Sinalungat nila si Pablo at pinagsalitaan nang hindi maganda. 





















###### 46 










Pero buong tapang silang sinagot nina Pablo at Bernabe, "Dapat sanaʼy sa inyo munang mga Judio_ ipapangaral ang salita ng Dios. Ngunit dahil tinanggihan ninyo ito, nangangahulugan lang na hindi kayo karapat-dapat bigyan ng buhay na walang hanggan. Kaya mula ngayon, sa mga hindi Judio na kami mangangaral ng Magandang Balita. 





















###### 47 










Sapagkat ito ang utos ng Panginoon sa amin: 'Ginawa kitang ilaw sa mga hindi Judio, upang sa pamamagitan mo ang kaligtasan ay makarating sa buong mundo.' " 





















###### 48 










Nang marinig iyon ng mga hindi Judio, natuwa sila at kanilang sinabi_, "Kahanga-hanga ang salita ng Panginoon." At ang lahat ng itinalaga para sa buhay na walang hanggan ay naging mananampalataya. 





















###### 49 










Kaya kumalat ang salita ng Panginoon sa lugar na iyon. 





















###### 50 










Pero sinulsulan ng mga pinuno ng mga_ Judio ang mga namumuno sa lungsod, pati na rin ang mga relihiyoso at mga kilalang babae, na kalabanin sina Pablo. Kaya inusig nila sina Pablo at Bernabe, at pinalayas sa lugar na iyon. 





















###### 51 










Ipinagpag nina Pablo at Bernabe ang alikabok sa kanilang mga paa bilang babala laban sa kanila. At tumuloy sila sa Iconium. 





















###### 52 










Ang mga tagasunod ni Jesus doon sa Antioc_ ay puspos ng Banal na Espiritu at masayang-masaya.

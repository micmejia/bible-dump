---
Aliases: [Acts 26]
previous: ['Acts 25']
up: ['Acts']
next: ['Acts 27']
---
# Acts 26

***






















###### 1 










Pagkatapos, sinabi ni Agripa kay Pablo, "Sige, pinapahintulutan kang magsalita para maipagtanggol mo ang iyong sarili." Kaya sumenyas si Pablo na magsasalita na siya. Sinabi niya, 





















###### 2 










"Haring Agripa, mapalad po ako dahil binigyan ninyo ako ng pagkakataong tumayo sa inyong harapan para maipagtanggol ang aking sarili sa lahat ng akusasyon ng mga Judio laban sa akin. 





















###### 3 










Lalo naʼt alam na alam ninyo ang lahat ng kaugalian at mga pinagtatalunan ng mga Judio. Kaya hinihiling ko na kung maaari ay pakinggan nʼyo ang sasabihin ko. 





















###### 4 










"Alam ng mga Judio kung ano ang aking pamumuhay sa bayan ko at sa Jerusalem, mula nang bata pa ako. 





















###### 5 










Kung magsasabi lamang sila ng totoo, sila na rin ang makapagpapatunay na miyembro ako ng mga Pariseo mula pa noong una. Ang mga Pariseo ang siyang pinakamahigpit na sekta sa relihiyon ng mga Judio. 





















###### 6 










At narito ako ngayon sa korte na nililitis dahil umaasa akong tutuparin ng Dios ang kanyang pangako sa aming mga ninuno. 





















###### 7 










Ang aming 12 lahi ay umaasa na matutupad ang pangakong ito. Kaya araw at gabi naming sinasamba ang Dios. At dahil sa aking pananampalataya sa mga bagay na ito, Haring Agripa, inaakusahan po ako ng mga Judio. 





















###### 8 










At kayong mga Judio,_ bakit hindi kayo makapaniwala na kaya ng Dios na bumuhay ng mga patay? 





















###### 9 










"Noong una, napag-isipan ko mismo na dapat kong gawin ang aking makakaya para kalabanin si Jesus na taga-Nazaret. 





















###### 10 










Ganito ang aking ginawa noon sa Jerusalem. Sa pamamagitan ng kapangyarihang ibinigay sa akin ng mga namamahalang pari, maraming pinabanal ng Dios_ ang ipinabilanggo ko. At nang hatulan sila ng kamatayan, sumang-ayon ako. 





















###### 11 










Maraming beses na inikot ko ang mga sambahan ng mga Judio para hanapin sila at parusahan, para piliting magsalita laban kay Jesus. Sa tindi ng galit ko sa kanila, nakarating ako sa malalayong lungsod sa pag-uusig sa kanila." ## Ikinuwento ni Pablo kung Paano Niya Nakilala ang Panginoon 





















###### 12 










"Iyan ang dahilan kung bakit ako pumunta sa Damascus na may dalang sulat mula sa mga namamahalang pari. Ang sulat na iyon ang nagbigay sa akin ng kapangyarihan at pahintulot sa gagawin ko roon. 





















###### 13 










Tanghaling-tapat po noon, Haring Agripa, at habang naglalakbay ako, biglang kumislap sa paligid namin ng mga kasama ko ang nakakasilaw na liwanag mula sa langit, na mas nakakasilaw pa kaysa sa araw. 





















###### 14 










Napasubsob kaming lahat sa lupa, at may narinig akong tinig na nagsasalita sa akin sa wikang Hebreo: 'Saulo, Saulo! Bakit mo ako inuusig? Pinaparusahan mo lang ang iyong sarili. Para kang sumisipa sa matulis na kahoy.' 





















###### 15 










Nagtanong ako, 'Sino po kayo?' Sumagot ang Panginoon, 'Ako si Jesus na inuusig mo. 





















###### 16 










Bumangon ka at tumayo. Nagpakita ako sa iyo dahil pinili kita na maging lingkod ko. Ipahayag mo sa iba ang tungkol sa pagpapakita ko sa iyo ngayon, at tungkol sa mga bagay na ipapakita ko pa sa iyo. 





















###### 17 










Ililigtas kita sa mga Judio at sa mga hindi Judio. Ipapadala kita sa kanila 





















###### 18 










para imulat ang kanilang mata at dalhin sila mula sa kadiliman papunta sa liwanag, at mula sa kapangyarihan ni Satanas papunta sa Dios. At sa pamamagitan ng kanilang pananampalataya sa akin, patatawarin sila sa kanilang mga kasalanan, at mapapabilang na sila sa mga taong itinuring ng Dios na sa kanya.' ## Isinalaysay ni Pablo ang Kanyang Gawain 





















###### 19 










"Kaya Haring Agripa, sinunod ko po ang pangitain na ipinakita sa akin mula sa langit. 





















###### 20 










Ang una kong ginawa ay nangaral ako sa Damascus at pagkatapos ay sa Jerusalem. Mula sa Jerusalem inikot ko ang buong Judea, at pinuntahan ko rin ang mga hindi Judio. Pinangaralan ko sila na dapat silang magsisi sa kanilang kasalanan at lumapit sa Dios, at ipakita nila sa pamamagitan ng kanilang mga gawa na silaʼy totoong nagsisisi. 





















###### 21 










Iyan po ang dahilan kung bakit hinuli ako ng mga Judio roon sa templo at tinangkang patayin. 





















###### 22 










Pero tinulungan ako ng Dios hanggang sa araw na ito. Kaya narito ako ngayon para sabihin sa lahat, sa mga kilalang tao o hindi, ang sinabi noon ng mga propeta at ni Moises na mangyayari: 





















###### 23 










na ang Cristo ay dapat magdusa at mamatay, at unang mabubuhay mula sa kamatayan upang magbigay ng liwanag sa mga Judio at sa mga hindi Judio." 





















###### 24 










Habang nagsasalita pa si Pablo, sumigaw si Festus, "Pablo, naloloko ka na yata! Sinira na nang labis mong karunungan ang ulo mo!" 





















###### 25 










Sumagot si Pablo, "Kagalang-galang na Festus, hindi po ako naloloko. Totoo ang mga sinasabi ko at matino ang pag-iisip ko. 





















###### 26 










Ang mga bagay na ito ay alam ni Haring Agripa. Kaya hindi ako natatakot magsalita sa kanya. Nasisiguro kong alam niya talaga ang mga bagay na ito, dahil ang mga itoʼy hindi nangyari sa lihim lang. 





















###### 27 










Haring Agripa, naniniwala po ba kayo sa mga sinasabi ng mga propeta? Alam kong naniniwala kayo." 





















###### 28 










Sumagot si Agripa, "Baka ang akala moʼy madali mo akong mahihikayat na maging Cristiano." 





















###### 29 










Sumagot si Pablo, "Ang kahilingan ko sa Dios, mangyari man ito agad o hindi ay hindi lang po kayo kundi ang lahat ding nakikinig sa akin ngayon ay maging Cristiano tulad ko, maliban sa aking pagiging bilanggo." 





















###### 30 










Pagkatapos, tumayo ang hari, ang gobernador, si Bernice, at ang lahat ng mga kasama nilang nakaupo roon. 





















###### 31 










Nang lumabas sila, sinabi nila sa isaʼt isa, "Wala namang ginawang anuman ang taong iyon para hatulan ng kamatayan o ibilanggo." 





















###### 32 










Sinabi ni Agripa kay Festus, "Kung hindi lang niya inilapit sa Emperador ang kaso niya, maaari na sana siyang palayain."

---
Aliases: [Amos 1]
up: ['Amos']
next: ['Amos 2']
---
# Amos 1

***






















###### 1 










Ito ang mensahe ni Amos na isang pastol ng mga tupa na taga-Tekoa. Ang mensaheng ito ay tungkol sa Israel. Ipinahayag ito sa kanya ng Dios dalawang taon bago lumindol, noong panahon na si Uzia ang hari ng Juda at si Jeroboam na anak ni Joash ang hari ng Israel. 





















###### 2 










Sinabi ni Amos: "Umaatungal ang Panginoon mula sa Zion;[^a] dumadagundong ang tinig niya mula sa Jerusalem. Dahil dito natutuyo ang mga pastulan ng mga pastol at nalalanta ang <i class="trans-change">mga tanim sa_ tuktok ng <i class="trans-change">Bundok ng_ Carmel." ## Ang Parusa sa Bansang Syria 





















###### 3 










Ito ang sinasabi ng Panginoon <i class="trans-change">tungkol sa Syria_: "Dahil sa patuloy na pagkakasala ng mga taga-Damascus,[^b] parurusahan ko sila. Sapagkat pinagmalupitan nila ang mga taga-Gilead na <i class="trans-change">parang_ giniik ng tabla na may mga ngiping bakal sa ilalim. 





















###### 4 










Kaya susunugin ko ang palasyo ni <i class="trans-change">Haring_ Hazael at ang matitibay na bahagi ng Damascus na ipinagawa <i class="trans-change">ng anak niyang si Haring_ Ben Hadad. 





















###### 5 










Wawasakin ko ang pintuan ng Damascus at papatayin ko ang pinuno ng Lambak ng Aven at ng Bet Eden.[^c] Bibihagin at dadalhin sa Kir ang mga mamamayan ng Syria.[^d] <i class="trans-change">Ako,_ ang Panginoon, ang nagsasabi nito." ## Ang Parusa sa Bansang Filistia 





















###### 6 










Ito ang sinasabi ng Panginoon <i class="trans-change">tungkol sa Filistia_: "Dahil sa patuloy na pagkakasala ng mga taga-Gaza,[^e] parurusahan ko sila. Sapagkat binihag nila ang lahat ng naninirahan sa mga bayan at ipinagbili bilang mga alipin sa Edom. 





















###### 7 










Kaya susunugin ko ang mga pader[^f] ng Gaza at ang matitibay na bahagi ng lungsod na ito. 





















###### 8 










Lilipulin ko ang mga pinuno ng Ashdod at ng Ashkelon, at parurusahan ko ang mga taga-Ekron.[^g] At ang mga Filisteong makakatakas sa parusa ay mamamatay din. <i class="trans-change">Ako,_ ang Panginoong Dios, ang nagsasabi nito." ## Ang Parusa sa Bansang Tyre 





















###### 9 










Ito ang sinasabi ng Panginoon <i class="trans-change">tungkol sa Tyre_: "Dahil sa patuloy na pagkakasala ng mga taga-Tyre, parurusahan ko sila. Sapagkat ipinagbili nila ang lahat ng naninirahan sa mga bayan bilang mga alipin sa Edom. Hindi nila sinunod ang kanilang kasunduang pangkapatiran sa mga mamamayang ito. 





















###### 10 










Kaya susunugin ko ang mga pader ng Tyre at ang matitibay na bahagi ng lungsod nito." ## Ang Parusa sa Bansang Edom 





















###### 11 










Ito ang sinasabi ng Panginoon <i class="trans-change">tungkol sa Edom_: "Dahil sa patuloy na pagkakasala ng mga taga-Edom, parurusahan ko sila. Sapagkat tinugis nila ang kanilang mga kaanak <i class="trans-change">na mga Israelita_ at walang awang pinatay. Hinding-hindi mawawala ang kanilang galit sa mga Israelita. 





















###### 12 










Kaya susunugin ko ang Teman at ang matitibay na bahagi ng Bozra."[^h] ## Ang Parusa sa Bansang Ammon 





















###### 13 










Ito ang sinasabi ng Panginoon <i class="trans-change">tungkol sa Ammon_: "Dahil sa patuloy na pagkakasala ng mga taga-Ammon, parurusahan ko sila. Sapagkat nilaslas nila ang tiyan ng mga buntis sa Gilead <i class="trans-change">nang salakayin nila ito_, upang mapalawak ang kanilang lupain. 





















###### 14 










Kaya susunugin ko ang mga pader ng Rabba[^i] at ang matitibay na bahagi ng lungsod na ito habang nagsisigawan ang mga kaaway na sumasalakay sa kanila, na parang umuugong na bagyo. 





















###### 15 










At bibihagin ang hari ng Ammon gayon din ang kanyang mga opisyal. <i class="trans-change">Ako,_ ang Panginoon, ang nagsasabi nito." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 1:2 _Zion_<i class="alternate">:_ Isa ito sa mga tawag sa Jerusalem. [^b]: 1:3 _Damascus_<i class="alternate">:_ Ito ang kabisera ng Syria at kumakatawan sa buong bansa ng Syria. [^c]: 1:5 _Lambak ng Aven at ng Bet Eden_<i class="alternate">:_ Itoʼy mga lugar na sakop ng Syria. [^d]: 1:5 _Syria_<i class="alternate">:_ sa Hebreo, <i class="alternate">Aram._ [^e]: 1:6 _Gaza_<i class="alternate">:_ Ang Gaza ay isa sa mga pangunahing lungsod ng Filistia at kumakatawan sa buong bansa ng Filistia. [^f]: 1:7 _susunugin ko ang mga pader_<i class="alternate">:_ Maaaring may mga bahagi ang pader na masusunog ng apoy, o ang apoy dito ay nangangahulugan ng pagkawasak. [^g]: 1:8 _Ashdod … Ashkelon … Ekron_<i class="alternate">:_ Itoʼy mga lugar na sakop ng Filistia. [^h]: 1:12 _Teman … Bozra_<i class="alternate">:_ Itoʼy mga lugar na sakop ng Edom. [^i]: 1:14 _Rabba_<i class="alternate">:_ Ito ang kabisera ng Ammon.

---
Aliases: [Amos 9]
previous: ['Amos 8']
up: ['Amos']
---
# Amos 9

***






















###### 1 










<i class="trans-change">Sinabi ni Amos:_ Nakita ko ang Panginoon na nakatayo malapit sa altar at sinabi niya, "Hampasin mo ang itaas na bahagi ng mga haligi ng templo upang mawasak ang bubong at nang mabagsakan ang mga tao. Ang matitirang buhay ay mamamatay sa digmaan. Wala ni isa mang makakatakas o makakaligtas. 





















###### 2 










Kahit magtago pa sila sa ilalim ng lupa, sa lugar ng mga patay, kukunin ko pa rin sila. Kahit na umakyat pa sila sa langit, hihilahin ko pa rin sila pababa. 





















###### 3 










Kahit na magtago pa sila sa tuktok ng <i class="trans-change">Bundok ng_ Carmel, hahanapin ko sila roon at huhulihin. Magtago man sila sa kailaliman ng dagat, uutusan ko ang ahas na tuklawin sila. 





















###### 4 










Kahit na bihagin sila ng kanilang mga kaaway, ipapapatay ko pa rin sila. Dahil desidido na akong lipulin sila at huwag nang tulungan." 





















###### 5 










Kapag hinipo ng Panginoong Dios na Makapangyarihan ang lupa, mayayanig ito at mag-iiyakan ang lahat ng naninirahan dito. Ang pagyanig nito ay parang pagtaas at pagbaba ng tubig sa Ilog ng Nilo sa Egipto. 





















###### 6 










Ang Dios ang gumawa ng kanyang <i class="trans-change">sariling_ tirahan sa langit. At siya ang gumawa ng kalawakan sa itaas ng lupa. Siya rin ang nag-iipon ng tubig-dagat <i class="trans-change">sa mga alapaap_ at pinauulan ito sa lupa. Ang pangalan niya ºy Panginoon. 





















###### 7 










Sinabi ng Panginoon, "Ang turing ko sa inyo na mga taga-Israel ay katulad lang sa mga taga-Etiopia. Totoong inilabas ko kayo sa Egipto, pero inilabas ko rin ang mga Filisteo sa Caftor at ang mga Arameo sa Kir. 





















###### 8 










<i class="trans-change">Ako,_ ang Panginoong Dios ay nagmamanman sa inyong makasalanang kaharian. At lilipulin ko kayo hanggang sa mawala kayo ng lubusan sa mundo. Pero may ilang matitira sa inyo na mga lahi ni Jacob. <i class="trans-change">Ako,_ ang Panginoon, ang nagsasabi nito. 





















###### 9 










Tingnan ninyo! Mag-uutos na ako; sasalain ko kayong mga mamamayan ng Israel kasama ng lahat ng bansa, tulad ng pagsala sa mga butil. At kung paanong hindi nakakalusot ang maliliit na bato sa salaan, 





















###### 10 










<i class="trans-change">hindi rin makakalusot sa akin ang masasama sa inyo, kundi_ mamamatay silang lahat sa digmaan, silang mga nagsasabi na wala raw masamang mangyayari sa kanila.

## Muling Itatayo ang Israel 





















###### 11 










"Darating ang araw na muli kong itatayo ang kaharian ni David na tulad sa kubong nawasak. Aayusin ko ito sa kanyang pagkakagiba at itatayong muli kagaya noong una, 





















###### 12 










upang masakop ng mga Israelita ang natitirang lupain ng Edom at ang iba pang mga bansa <i class="trans-change">na sinakop nila noon,_ na itinuring kong akin. <i class="trans-change">Ako,_ ang Panginoon, ang nagsasabi nito, at gagawin ko ang mga bagay na ito." 





















###### 13 










Sinabi pa ng Panginoon <i class="trans-change">tungkol sa mga taga-Israel_, "Darating ang araw <i class="trans-change">na magiging masagana ang kanilang ani_, hindi pa nga nila natatapos ang pag-aani, sinisimulan na naman ang pag-aararo. At hindi pa natatapos ang pagpisa ng ubas, panahon na naman ng pagtatanim nito. Kung titingnan ang napakaraming ubas na namumunga sa mga bundok at burol, para bang dumadaloy ang matamis na bagong katas nito. 





















###### 14 










Pababalikin ko ang mga mamamayan kong Israelita sa kanilang lupain mula sa pagkakabihag. Muli nilang itatayo ang kanilang mga nasirang bayan at doon na sila maninirahan. Magtatanim sila ng ubas at iinom ng katas nito. Magtatanim sila sa kanilang mga halamanan, at kakainin nila ang mga bunga nito. 





















###### 15 










Patitirahin ko silang muli sa lupaing ibinigay ko sa kanila at hindi na muling paaalisin." Ito nga ang sinabi ng Panginoon na inyong Dios.

---
Aliases: [Daniel 4]
previous: ['Dan 3']
up: ['Daniel']
next: ['Dan 5']
---
# Daniel 4

***






















###### 1 










<i class="trans-change">Gumawa_ si Haring Nebucadnezar <i class="trans-change">ng isang mensahe_ para sa lahat ng tao sa ibaʼt ibang bansa, lahi, at wika sa buong mundo. <i class="trans-change">Ito ang nakasulat:_ "Sumainyo nawa ang mabuting kalagayan. 





















###### 2 










"Nais kong ipaalam sa inyo ang mga himala at kababalaghang ginawa sa akin ng Kataas-taasang Dios. 





















###### 3 










Kamangha-mangha at makapangyarihan ang mga himalang ipinakita ng Dios. Ang paghahari niya ay walang hanggan. 





















###### 4 










"Ang aking kalagayan dito sa palasyo ay mabuti at namumuhay ako sa kasaganaan. 





















###### 5 










Pero nagkaroon ako ng nakakatakot na panaginip at pangitain na bumabagabag sa akin. 





















###### 6 










Kaya iniutos ko na dalhin sa akin ang lahat ng marurunong sa Babilonia para ipaliwanag sa akin ang kahulugan ng aking panaginip. 





















###### 7 










Nang dumating ang mga salamangkero, manghuhula at mga astrologo,[^a] sinabi ko sa kanila ang panaginip ko, pero hindi nila maipaliwanag ang kahulugan nito. 





















###### 8 










"Nang bandang huli, lumapit sa akin si Daniel. (Pinangalanan siyang Belteshazar na pangalan din ng aking dios. Nasa kanya ang espiritu ng banal na mga dios.)[^b] Isinalaysay ko sa kanya ang aking panaginip. 





















###### 9 










Sinabi ko, 'Belteshazar, pinuno ng mga salamangkero, alam kong nasa iyo ang espiritu ng mga dios at nauunawaan mo agad ang kahulugan ng mga hiwaga. Sabihin mo sa akin ang kahulugan ng mga pangitaing nakita ko sa aking panaginip. 





















###### 10 










Ito ang mga pangitaing nakita ko habang natutulog ako: Nakita ko ang isang napakataas na punongkahoy sa gitna ng mundo. 





















###### 11 










Lumaki at tumaas ito hanggang sa langit kaya kitang-kita ito kahit saang bahagi ng mundo. 





















###### 12 










Mayabong ang kanyang mga dahon at marami ang kanyang bunga na maaaring kainin ng lahat. Ang mga hayop ay sumisilong dito at ang mga ibon ay namumugad sa kanyang mga sanga. At dito kumukuha ng pagkain ang lahat ng nilalang.' 





















###### 13 










"Nakita ko rin sa panaginip ang isang anghel[^c] na bumaba mula sa langit. 





















###### 14 










Sumigaw siya, 'Putulin ninyo ang punongkahoy na iyan at ang mga sanga nito. Alisin ang mga dahon nito at itapon ang mga bunga. Bugawin ninyo ang mga hayop na sumisilong at ang mga ibon na namumugad sa mga sanga nito. 





















###### 15 










Pero hayaan ninyo ang tuod sa gitna ng kaparangan para maging talian ng bakal at tanso.' "<i class="trans-change">Ang taong sinisimbolo ng punong iyon ay laging_ mababasa ng hamog at kakain ng damo kasama ng mga hayop. 





















###### 16 










Sa loob ng pitong taon ay mawawala siya sa katinuan at magiging isip-hayop. 





















###### 17 










Ito ang hatol na sinabi ng anghel para malaman ng lahat na ang Kataas-taasang <i class="trans-change">Dios_ ang siyang may kapangyarihan sa kaharian ng mga tao. At maaari niyang ipasakop ang mga ito kahit kanino niya gustuhin, kahit na sa pinakaabang tao. 





















###### 18 










"Ito ang panaginip ko, Belteshazar. Sabihin mo sa akin ang kahulugan nito dahil wala ni isa man sa mga marunong sa aking kaharian ang makapagpaliwanag sa akin ng kahulugan nito. Pero maipapaliwanag mo ito sapagkat nasa iyo ang espiritu ng mga dios."[^d] ## Ipinaliwanag ni Daniel ang Kahulugan ng Panaginip 





















###### 19 










Nabagabag at natakot si Daniel (na tinatawag ding Belteshazar) <i class="trans-change">nang marinig niya ito_. Kaya sinabi sa kanya ng hari, "Belteshazar, huwag kang mabagabag sa panaginip ko at sa kahulugan nito." Sumagot si Belteshazar, "Mahal na Hari, sana ang iyong panaginip at ang kahulugan nito ay sa inyong mga kaaway mangyari at hindi sa iyo. 





















###### 20 










Ang napanaginipan ninyong punongkahoy na lumaki at tumaas hanggang langit na kitang-kita sa buong mundo, 





















###### 21 










na may mayayabong na dahon at maraming bunga na maaaring kainin ng lahat, sinisilungan ng mga hayop at pinamumugaran ng mga ibon ang mga sanga, 





















###### 22 










ay walang iba kundi kayo, Mahal na Hari. Sapagkat kayo po ay naging makapangyarihan; ang kapangyarihan nʼyo ay abot hanggang langit,[^e] at ang inyong nasasakupan ay umabot sa ibaʼt ibang dako ng mundo." 





















###### 23 










<i class="trans-change">Sinabi pa ni Daniel,_ "Nakita nʼyo rin, Mahal na Hari, ang isang anghel na bumaba mula sa langit na sumisigaw, 'Putulin ninyo ang punongkahoy pero hayaan ninyo ang tuod nito sa lupa na natatalian ng bakal at tanso. Hayaang mabasa ng hamog at kakain kasama ng mga hayop sa gubat sa loob ng pitong taon.' 





















###### 24 










"Mahal na Hari, ito po ang ibig sabihin ng pangitaing niloob ng Kataas-taasan <i class="trans-change">na Dios_ na mangyari sa inyo: 





















###### 25 










Itataboy kayo at ilalayo sa mga tao at maninirahan kayong kasama ng mga hayop sa gubat. Kakain kayo ng damo tulad ng baka at <i class="trans-change">palagi_ kayong mababasa ng hamog. Pagkatapos ng pitong taon, kikilalanin nʼyo ang Kataas-taasang <i class="trans-change">Dios_ na siyang may kapangyarihan sa mga kaharian ng mga tao at maaari niyang ipasakop ang mga ito kahit kanino niya gustuhin. 





















###### 26 










Tungkol naman po sa sinabi ng anghel na hayaan lang ang tuod, ang ibig sabihin noon ay ibabalik sa inyo ang kaharian nʼyo kung kikilalanin nʼyo na ang Dios ang siyang naghahari sa lahat. 





















###### 27 










Kaya Mahal na Hari, pakinggan nʼyo po ang payo ko: Tigilan nʼyo na po ang inyong kasamaan, gumawa kayo ng matuwid at maging maawain sa mga dukha. Kung gagawin nʼyo po ito, baka sakaling manatili kayong maunlad." 





















###### 28 










Ang lahat ng itoʼy nangyari sa buhay ni Haring Nebucadnezar. 





















###### 29 










Pagkalipas ng isang taon <i class="trans-change">mula nang ipaliwanag ni Daniel ang kahulugan ng kanyang panaginip, ganito ang nangyari_: Habang namamasyal si Haring Nebucadnezar sa bubong ng kanyang palasyo sa Babilonia 





















###### 30 










sinabi niya, "Talagang makapangyarihan ang Babilonia, ang itinayo kong maharlikang bayan sa pamamagitan ng aking kapangyarihan at para sa aking karangalan." 





















###### 31 










Hindi pa siya halos natatapos sa pagsasalita, may tinig mula sa langit na nagsabi, "Haring Nebucadnezar, makinig ka: Binabawi ko na sa iyo ang iyong kapangyarihan bilang hari. 





















###### 32 










Itataboy ka mula sa mga tao at maninirahan kang kasama ng mga hayop sa gubat. Kakain ka ng damo na parang baka. Pagkatapos ng pitong taon ay kikilalanin mo ang Kataas-taasang <i class="trans-change">Dios_ na siyang may kapangyarihan sa mga kaharian ng mga tao at maaari niyang ipasakop ang mga ito kahit kanino niya gustuhin." 





















###### 33 










Nangyari nga agad kay Nebucadnezar ang sinabi ng tinig. Itinaboy siya mula sa mga tao at kumain ng damo na parang baka. <i class="trans-change">Palaging_ basa ng hamog ang kanyang katawan, at humaba ang kanyang buhok na parang balahibo ng agila at ang kanyang kuko ay parang kuko ng ibon. 





















###### 34 










"Pagkatapos ng pitong taon, ako, si Nebucadnezar ay lumapit sa Dios[^f] at nanumbalik ang matino kong pag-iisip. Kaya pinuri ko at pinarangalan ang Kataas-taasang <i class="trans-change">Dios_ na buhay magpakailanman. <i class="trans-change">Sinabi ko,_ 'Ang paghahari niya ay walang katapusan. 





















###### 35 










Balewala ang mga tao sa mundo kung ikukumpara sa kanya. Ginagawa niya ang nais niya sa mga anghel sa langit at sa mga tao sa lupa. Walang makakatutol o makakahadlang sa kanya.' 





















###### 36 










"Nang manumbalik na ang aking katinuan, ibinalik din sa akin ang karangalan at kapangyarihan bilang hari. Muli akong tinanggap ng aking mga opisyal at mga tagapayo, at akoʼy naging mas makapangyarihan kaysa dati. 





















###### 37 










Kaya ngayon, pinupuri koʼt pinararangalan ang Hari ng langit, dahil matuwid at tama ang lahat niyang ginagawa at ibinabagsak niya ang mga mapagmataas."

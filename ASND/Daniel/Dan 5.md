---
Aliases: [Daniel 5]
previous: ['Dan 4']
up: ['Daniel']
next: ['Dan 6']
---
# Daniel 5

***
###### 1-3 Noong si Belshazar ang hari <i class="trans-change">ng Babilonia_, naghanda siya ng malaking piging para sa kanyang 1,000 marangal na mga bisita. Habang nag-iinuman sila, ipinakuha ni Belshazar ang mga tasang ginto at pilak na kinuha ng ama niyang si Nebucadnezar sa templo ng Dios sa Jerusalem. Ipinakuha niya ang mga ito para gamitin nila ng kanyang mga marangal na mga bisita, ng kanyang mga asawa, at ng iba pa niyang mga asawang alipin. Nang madala na sa kanya ang mga tasa, ginamit nila ito para inuman. 





















###### 4 










At habang silaʼy nag-iinuman, pinupuri nila ang kanilang mga dios na gawa sa ginto, pilak, tanso, bakal, kahoy, at bato. 





















###### 5 










Walang anu-anoʼy may nakitang kamay ang hari na sumusulat sa pader ng palasyo malapit sa ilawan. 





















###### 6 










Dahil dito, nanginig at namutla ang hari sa tindi ng takot. 





















###### 7 










Kaya sumigaw siya na ipatawag ang marurunong sa Babilonia: ang mga salamangkero, mga astrologo,[^a] at mga manghuhula. <i class="trans-change">Nang dumating sila,_ sinabi niya sa kanila, "Ang sinumang makabasa ng nakasulat na iyan at makapagpaliwanag ng kahulugan ay bibihisan ko ng maharlikang damit at pasusuotan ko ng gintong kwintas. At siyaʼy magiging pangatlong pinakamataas na pinuno sa aking kaharian." 





















###### 8 










Lumapit ang mga marurunong upang basahin ang nakasulat sa pader. Pero hindi nila kayang basahin o maipaliwanag sa hari ang kahulugan nito. 





















###### 9 










Kaya lalong natakot at namutla si Haring Belshazar. Litong-lito naman ang isip ng kanyang marangal na mga bisita. 





















###### 10 










Nang marinig ng reyna[^b] ang kanilang pagkakagulo, lumapit siya sa kanila at sinabi, "Mabuhay ang Mahal na Hari! Huwag kang matakot o mag-alala, 





















###### 11 










dahil may isang tao sa iyong kaharian na nasa kanya ang espiritu ng banal na mga dios.[^c] Noong panahon ng iyong amang si Haring Nebucadnezar, ang taong ito ay nagpamalas ng kanyang karunungan tulad sa karunungan ng mga dios. Ginawa siya ng iyong ama na pinuno ng mga salamangkero, engkantador, manghuhula, at mga astrologo. 





















###### 12 










Siya ay si Daniel na pinangalanan ng hari na Belteshazar. May pambihira siyang kakayahan at karunungan. Marunong siyang magbigay-kahulugan sa mga panaginip, magpaliwanag ng mga bugtong, at lumutas ng mahihirap na mga problema. Kaya ipatawag mo siya at ipapaliwanag niya ang kahulugan ng nakasulat na iyon sa pader." 





















###### 13 










Kaya ipinatawag si Daniel. At nang siyaʼy dumating, sinabi sa kanya ng hari, "Ikaw pala si Daniel na isa sa mga bihag na Judio na dinala rito ng aking ama mula sa Juda. 





















###### 14 










Nabalitaan kong ang espiritu ng mga dios ay nasa iyo at mayroon kang pambihirang kakayahan at karunungan. 





















###### 15 










Ipinatawag ko na ang marurunong, pati na ang mga engkantador, para ipabasa at ipaliwanag ang kahulugan ng nakasulat <i class="trans-change">na iyon sa pader_, pero hindi nila ito nagawa. 





















###### 16 










Nabalitaan kong marunong kang magpaliwanag ng kahulugan ng mga pangyayari at kaya mo ring lutasin ang mabibigat na mga problema. Kung mababasa mo at maipapaliwanag ang kahulugan ng nakasulat na iyan, pabibihisan kita ng maharlikang damit at pasusuotan ng gintong kwintas. At gagawin kitang pangatlong pinakamataas na pinuno sa aking kaharian." 





















###### 17 










Sumagot si Daniel, "Mahal na Hari, huwag na po ninyo akong bigyan ng regalo; ibigay nʼyo na lamang sa iba. Pero babasahin ko pa rin para sa inyo ang nakasulat sa pader at ipapaliwanag ko ang kahulugan nito. 





















###### 18 










"Mahal na Hari, ang inyong amang si Nebucadnezar ay ginawang hari ng Kataas-taasang Dios. Naging makapangyarihan siya at pinarangalan. 





















###### 19 










Dahil sa kapangyarihang ibinigay ng Dios sa kanya, ang mga tao sa ibaʼt ibang bansa, lahi at wika ay natakot sa kanya. Nagagawa niyang patayin ang sinumang gusto niyang patayin. At nagagawa rin niyang huwag patayin ang gusto niyang huwag patayin. Itinataas niya sa tungkulin ang gusto niyang itaas, at ibinababa niya sa tungkulin ang gusto niyang ibaba. 





















###### 20 










Pero siya ay naging mayabang at nagmataas, kaya pinaalis siya sa kanyang tungkulin bilang hari, 





















###### 21 










at itinaboy mula sa mga tao. Naging isip-hayop siya. Tumira siya kasama ng mga asnong-gubat at kumain ng damo na parang baka. <i class="trans-change">Palaging_ basa ng hamog ang kanyang katawan. Ganoon ang kanyang kalagayan hanggang kilalanin niya na ang Kataas-taasang Dios ang siyang may kapangyarihan sa mga kaharian ng mga tao at maaari niyang ipasakop ang mga ito kahit kanino niya gustuhin. 





















###### 22 










"At ikaw, <i class="trans-change">Haring_ Belshazar na anak niya, kahit na alam mo ang lahat ng ito, hindi ka pa rin nagpakumbaba, 





















###### 23 










sa halip itinuring mong mas mataas ka kaysa sa Panginoon. Ipinakuha mo ang mga tasang mula sa templo ng Dios at ginamit ninyong inuman ng iyong marangal na mga bisita, mga asawa, at iba pang mga asawang alipin. Maliban diyan, sumamba ka pa sa mga dios-diosang gawa sa pilak, ginto, tanso, bakal, kahoy, at bato. Itoʼy mga dios na hindi nakakakita, hindi nakakarinig, at hindi nakakaunawa. Ngunit hindi mo man lang pinuri ang Dios na siyang may hawak ng iyong buhay at nakakaalam ng iyong landas na dadaanan. <sup class="versenum">24-25</sup>Kaya ipinadala niya ang kamay na iyon para isulat ang mga katagang ito: "Mene, Mene, Tekel, Parsin. 





















###### 26 










Ang ibig sabihin nito: Ang Mene ay nangangahulugan na bilang na ng Dios ang natitirang araw ng paghahari mo, dahil wawakasan na niya ito. 





















###### 27 










Ang Tekel ay nangangahulugan na tinimbang ka <i class="trans-change">ng Dios_ at napatunayang ikaw ay nagkulang. 





















###### 28 










Ang Parsin[^d] ay nangangahulugan na ang kaharian moʼy mahahati at ibibigay sa Media at Persia." 





















###### 29 










<i class="trans-change">Pagkatapos magsalita ni Daniel,_ iniutos ni <i class="trans-change">Haring_ Belshazar na bihisan si Daniel ng maharlikang damit at suotan ng gintong kwintas. At ipinahayag ng hari na siya ay magiging pangatlong pinakamataas na pinuno sa kaharian <i class="trans-change">ng Babilonia_. 





















###### 30 










Nang gabi ring iyon, pinatay si Belshazar na hari ng mga taga-Babilonia.[^e] 





















###### 31 










At si Darius na taga-Media ang pumalit sa kanya, na noon ay 62 taong gulang na.

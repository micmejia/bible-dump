---
Aliases: [Deuteronomy 32]
previous: ['Deut 31']
up: ['Deuteronomy']
next: ['Deut 33']
---
# Deuteronomy 32

***






















###### 1 










O langit, makinig, sapagkat magsasalita ako! O lupa, pakinggan ang aking mga salita. 





















###### 2 










Ang aking mga katuruan ay papatak gaya ng ulan at hamog. Ang aking mga salita ay katulad ng patak ng ulan sa mga damo; katulad rin ng ambon sa mga pananim. 





















###### 3 










Ipahahayag ko ang pangalan ng Panginoon. Purihin natin ang kadakilaan ng ating Dios! 





















###### 4 










Siya ang Bato <i class="trans-change">na kanlungan_; matuwid ang lahat ng gawa niya at mapagkakatiwalaan ang lahat ng kanyang mga pamamaraan. Matapat siyang Dios at hindi nagkakasala; makatarungan siya at maaasahan. 





















###### 5 










Ngunit nagkasala kayo sa kanya at hindi na kayo itinuring na mga anak niya, dahil sa inyong kasamaan. Makasalanan kayo at madayang henerasyon! 





















###### 6 










Ganito pa ba ang igaganti ninyo sa Panginoon, kayong mga mangmang at kulang sa pang-unawa? Hindi baʼt siya ang inyong ama na lumikha sa inyo at nagtaguyod na kayoʼy maging isang bansa? 





















###### 7 










Alalahanin ninyo ang mga taon na lumipas; isipin ninyo ang mga lumipas na henerasyon. Tanungin ninyo ang inyong mga magulang at mga matatanda, at ihahayag nila ito sa inyo. 





















###### 8 










Nang binigyan ng Kataas-taasang Dios ang mga bansa ng lupain nila at nang pinagbukod-bukod niya ang mga mamamayan, nilagyan niya sila ng hangganan ayon sa dami ng mga anghel ng Dios.[^a] 





















###### 9 










Pinili rin ng Panginoon ang lahi ni Jacob bilang mamamayan niya. 





















###### 10 










Nakita niya sila sa disyerto, sa lugar na halos walang tumutubong pananim. Binabantayan niya sila at iniingatan katulad ng pag-iingat ng tao sa kanyang mata. 





















###### 11 










Binantayan niya sila gaya ng pagbabantay ng agila sa kanyang mga inakay habang tinuturuan niya itong lumipad. Ibinubuka niya ang kanyang mga pakpak para saluhin at buhatin sila. 





















###### 12 










Ang Panginoon lang ang gumagabay sa kanyang mga mamamayan, walang tulong mula sa ibang mga dios. 





















###### 13 










Sila ang pinamahala niya sa mga kabundukan, at pinakain ng mga ani ng lupa. Inalagaan niya sila sa pamamagitan ng pulot mula sa batuhan at ng langis <i class="trans-change">ng olibo_ mula sa mabatong lupa. 





















###### 14 










Binigyan niya sila ng keso at gatas ng mga baka at kambing, at binigyan ng matatabang tupa at kambing mula sa Bashan. Binigyan din niya sila ng pinakamagandang trigo at pinainom ng katas ng ubas. 





















###### 15 










Naging maunlad ang mga Israelita[^b] pero nagrebelde sila. Tumaba sila at lumakas, ngunit tinalikuran nila ang Dios na lumikha sa kanila, at sinuway nila ang kanilang Bato <i class="trans-change">na kanlungan_ na kanilang Tagapagligtas. 





















###### 16 










Pinagselos nila at ginalit ang Panginoon dahil sa kanilang pagsamba sa mga dios na kasuklam-suklam. 





















###### 17 










Naghandog sila sa mga demonyo na hindi tunay na dios – mga dios na hindi nila kilala at kailan lang lumitaw, at hindi iginalang ng kanilang mga ninuno. 





















###### 18 










Kinalimutan nila ang Dios na Bato <i class="trans-change">na kanlungan_ na lumikha sa kanila. 





















###### 19 










Nakita ito ng Panginoon, at dahil sa kanyang galit, itinakwil niya sila na kanyang mga anak. 





















###### 20 










Sinabi niya, "Tatalikuran ko sila, at titingnan ko kung ano ang kanilang kahihinatnan, sapagkat silaʼy masamang henerasyon, mga anak na hindi matapat. 





















###### 21 










Pinagselos nila ako sa mga hindi tunay na dios, at ginalit nila ako sa kanilang walang kwentang mga dios-diosan. Kaya pagseselosin ko rin sila sa pamamagitan ng pagpapala ko sa ibang mga lahi. Gagalitin ko sila sa pamamagitan ng <i class="trans-change">pagpapala ko sa_ mga mangmang na bansa. 





















###### 22 










Naglalagablab na parang apoy ang aking galit; susunugin nito ang lupa at ang lahat ng naroon, pati ang kailaliman ng lupa,[^c] at ang pundasyon ng mga bundok. 





















###### 23 










"Padadalhan ko sila ng mga kalamidad, at tatamaan sila ng aking mga pana. 





















###### 24 










Gugutumin ko sila; at mangamamatay sila sa gutom at karamdaman. Padadalhan ko sila ng mababangis na hayop para atakihin sila at mga ahas para silaʼy tuklawin. 





















###### 25 










Sa labas ng kanilang bahay, marami ang mamamatay sa labanan, at sa loob nitoʼy maghahari ang takot. Mamamatay ang lahat, maging ang mga kabataan, matatanda at mga bata. 





















###### 26 










Sinabi ko na pangangalatin ko sila hanggang sa hindi na sila maalala sa mundo. 





















###### 27 










Ngunit hindi ko papayagang magyabang ang kanilang mga kaaway. Baka sabihin nila, 'Natalo natin sila. Hindi ang Panginoon ang gumawa nito.' " 





















###### 28 










Ang Israel ay isang bansa na walang alam at pang-unawa. 





















###### 29 










Kung matalino lang sila, mauunawaan sana nila ang kanilang kahihinatnan. 





















###### 30 










Paano ba mahahabol ng isang tao ang 1,000 Israelita? Paano matatalo ng dalawang tao ang 10,000 sa kanila? Mangyayari lamang ito kung ibinigay sila ng Panginoon na kanilang Bato <i class="trans-change">na kanlungan_. 





















###### 31 










Sapagkat ang Bato <i class="trans-change">na kanlungan_ ng ating mga kaaway ay hindi katulad ng ating batong <i class="trans-change">kanlungan_; at kahit sila ay nakakaalam nito. 





















###### 32 










Kasinsama ng mga naninirahan sa Sodom at Gomora ang ating mga kaaway, katulad ng ubas na mapait at nakakalason ang bunga, 





















###### 33 










at katulad ng alak na gawa sa kamandag ng ahas. 





















###### 34 










Nalalaman ng Panginoon ang kanilang ginagawa, iniipon niya muna ito at naghihintay ng tamang panahon para parusahan sila. 





















###### 35 










Sabi niya, "Ako ang maghihiganti at magpaparusa sa kanila, sapagkat darating ang panahon na madudulas sila. Malapit nang dumating ang panahon ng kanilang pagbagsak." 





















###### 36 










Ipagtatanggol ng Panginoon ang kanyang mga mamamayan; kaaawaan niya ang kanyang mga lingkod, kapag nakita niya na wala na silang lakas at kakaunti na lang ang natira sa kanila, alipin man o hindi. 





















###### 37 










At pagkatapos ay magtatanong ang Panginoon <i class="trans-change">sa kanyang mamamayan_, "Nasaan na ngayon ang inyong mga dios, ang batong kanlungan ninyo? 





















###### 38 










Nasaan na ngayon ang inyong mga dios na kumakain ng taba at umiinom ng alak na inyong handog? Magpatulong kayo sa kanila, at gawin ninyo silang proteksyon! 





















###### 39 










Tingnan ninyo ngayon; ako lang ang Dios! Wala nang iba pang dios maliban sa akin. Ako ang pumapatay at ako ang nagbibigay-buhay; ako ang sumusugat at nagpapagaling, at walang makatatakas sa aking mga kamay. 





















###### 40 










Ngayon, itataas ko ang aking mga kamay at manunumpa, 'Ako na nabubuhay magpakailanman, 





















###### 41 










hahasain ko ang aking espada at gagamitin ko ito sa aking pagpaparusa: Gagantihan ko ang aking mga kaaway at pagbabayarin ang mga napopoot sa akin. 





















###### 42 










Dadanak ang kanilang dugo sa aking pana, at ang aking espada ang papatay sa kanilang mga katawan. Mamamatay sila pati na ang sugatan at mga bilanggo. Mamamatay pati ang kanilang mga pinuno.' " 





















###### 43 










Mga bansa, purihin nʼyo ang mga mamamayan ng Panginoon.[^d] Sapagkat gaganti ang Panginoon sa mga pumatay sa kanyang mga lingkod. Gaganti siya sa kanyang mga kaaway, at lilinisin niya ang kanyang lupain at ang kanyang mamamayan. 





















###### 44 










Ito nga ang inawit ni Moises kasama si Josue sa harapan ng mga Israelita. <sup class="versenum">45-46</sup>Pagkatapos niyang sabihin ito, sinabi ni Moises sa mga tao, "Itanim ninyo sa inyong mga puso ang lahat ng sinasabi ko sa inyo sa araw na ito. Ituro rin ninyo ito sa inyong mga anak para matupad nilang mabuti ang lahat ng sinasabi sa mga utos na ito. 





















###### 47 










Hindi lang karaniwang salita ang mga utos na ito; magbibigay ito sa inyo ng buhay. Kung susundin ninyo ito, mabubuhay kayo nang matagal sa lupain na aangkinin ninyo sa kabila ng Jordan." ## Ipinaalam ang Kamatayan ni Moises 





















###### 48 










Nang araw ding iyon, sinabi ng Panginoon kay Moises, 





















###### 49 










"Pumunta ka sa Moab, sa kabundukan ng Abarim, at umakyat ka sa bundok ng Nebo na nakaharap sa Jerico. Tanawin mo roon ang Canaan, ang lupaing ibinibigay ko sa mga Israelita na kanilang aangkinin. 





















###### 50 










Sapagkat sa bundok na iyan ka mamamatay at isasama na sa iyong mga kamag-anak <i class="trans-change">na sumakabilang buhay na_, gaya ni Aaron na iyong kapatid nang mamatay siya sa Bundok ng Hor at isinama na rin sa mga kamag-anak niya <i class="trans-change">na sumakabilang buhay na_. 





















###### 51 










Sapagkat dalawa kayong nawalan ng pagtitiwala sa akin sa harap ng mga Israelita nang naroon kayo sa tubig ng Meriba sa Kadesh, sa ilang ng Zin. Hindi ninyo pinarangalan ang aking kabanalan sa kanilang harapan. 





















###### 52 










Kaya makikita mo lang sa malayo ang lupaing ibinibigay ko sa mga Israelita, pero hindi ka makakapasok doon."

---
Aliases: [Ecclesiastes 1]
up: ['Ecclesiastes']
next: ['Eccl 2']
---
# Ecclesiastes 1

***






















###### 1 










Ito ang sinabi ng mangangaral na anak ni David na hari ng Jerusalem: 





















###### 2 










Walang kabuluhan! Walang kabuluhan ang lahat! 





















###### 3 










Ano ang pakinabang ng tao sa pagpapakahirap niyang magtrabaho sa mundong ito? 





















###### 4 










Lumilipas ang isang henerasyon at napapalitan, pero ang mundo ay hindi nagbabago. 





















###### 5 










Sumisikat ang araw at pagkatapos ay lumulubog; pabalik-balik lang sa kanyang pinanggalingan. 





















###### 6 










Umiihip ang hangin sa timog at pagkatapos ay iihip naman sa hilaga. Paikot-ikot lang ito at pabalik-balik. 





















###### 7 










Lahat ng ilog ay umaagos sa dagat, pero hindi naman napupuno ang dagat kahit na patuloy ang pag-agos ng ilog. 





















###### 8 










Ang lahat ng ito ºy nakakabagot at ayaw na ngang pag-usapan. Hindi nagsasawa ang mga mata natin sa katitingin at ang mga tainga natin sa pakikinig. 





















###### 9 










Ang mga nangyari noon, nangyayari ulit ngayon. Ang mga ginawa noon, ginagawa ulit ngayon. Walang nangyayaring bago sa mundo. 





















###### 10 










May mga bagay pa ba na masasabi mong bago? Nariyan na iyan noon pa, kahit noong hindi pa tayo ipinapanganak. 





















###### 11 










Hindi na natin naaalala ang mga nangyari noon; ganoon din sa hinaharap, hindi rin ito maaalala ng mga tao sa bandang huli.

## Ang Karunungan ng Tao ay Walang Kabuluhan 





















###### 12 










Ako na isang mangangaral ay naging hari ng Israel. Tumira ako sa Jerusalem. 





















###### 13 










Sa aking karunungan, pinag-aralan kong mabuti ang lahat ng nangyayari rito sa mundo. At nakita kong napakahirap ng gawaing ibinigay ng Dios sa mga tao. 





















###### 14 










Nakita kong walang kabuluhan ang lahat ng ginagawa ng tao rito sa mundo. Para kang humahabol sa hangin. 





















###### 15 










Ang baluktot ay hindi mo maitutuwid at ang wala ay hindi mo maibibilang. 





















###### 16 










Sinabi ko sa aking sarili, "Mas marunong ako kaysa sa lahat ng naging hari sa Jerusalem. Marami akong alam." 





















###### 17 










Pinag-aralan kong mabuti ang pagkakaiba ng karunungan at kamangmangan, pero nakita kong wala rin itong kabuluhan. Para kang humahabol sa hangin. 





















###### 18 










Dahil habang nadadagdagan ang kaalaman ko, nadadagdagan din ang aking kalungkutan.

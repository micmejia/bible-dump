---
Aliases: [Ecclesiastes 11]
previous: ['Eccl 10']
up: ['Ecclesiastes']
next: ['Eccl 12']
---
# Ecclesiastes 11

***






















###### 1 










Ipuhunan mo ang pera mo sa negosyo at sa kalaunan ay kikita ka.[^a] 





















###### 2 










Ilagay mo ang pera mo sa ibaʼt ibang[^b] negosyo,[^c] dahil hindi mo alam kung anong kalamidad ang darating dito sa mundo. 





















###### 3 










Kapag makapal na ang ulap, magbubuhos ito ng ulan sa mundo. At kung saan natumba ang puno, doon iyon mananatili.[^d] 





















###### 4 










Kung palagi ka lang maghihintay ng magandang panahon, hindi ka makakapagtanim at wala kang aanihin. 





















###### 5 










Kung paanong hindi mo nalalaman ang direksyon ng hangin o kung paano lumalaki ang sanggol sa sinapupunan ng kanyang ina, ganoon din ang ginagawa ng Dios na gumagawa ng lahat ng bagay, hindi mo rin ito maiintindihan. 





















###### 6 










Maghasik ka ng binhi sa umaga hanggang gabi, dahil hindi mo alam kung alin sa itinanim mo ang tutubo, o kung lahat ito ay tutubo. 





















###### 7 










Masarap mabuhay, kaya mas mabuting mabuhay. 





















###### 8 










Kaya sa buong buhay mo ay maging masaya ka, gaano man ito kahaba. Ngunit, alalahanin mong darating ang kamatayan at magtatagal iyon. Lahat ng mangyayari ay walang kabuluhan. 





















###### 9 










Kayong mga kabataan, magsaya kayo habang kayoʼy bata pa. Gawin ninyo ang gusto ninyong gawin, pero alalahanin ninyong hahatulan kayo ng Dios ayon sa inyong mga ginawa. 





















###### 10 










Huwag kayong mag-alala o mabalisa man dahil ang panahon ng kabataan ay lumilipas lang.

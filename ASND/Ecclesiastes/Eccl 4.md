---
Aliases: [Ecclesiastes 4]
previous: ['Eccl 3']
up: ['Ecclesiastes']
next: ['Eccl 5']
---
# Ecclesiastes 4

***






















###### 1 










Nakita ko ulit ang mga pang-aapi rito sa mundo. Umiiyak ang mga inaapi, pero walang tumutulong sa kanila dahil makapangyarihan ang mga umaapi sa kanila. 





















###### 2 










Kaya nasabi kong mas mabuti pa ang mga patay kaysa sa mga buhay. 





















###### 3 










Pero higit na mabuti ang mga hindi pa ipinapanganak, na hindi pa nakakakita ng kasamaan dito sa mundo. 





















###### 4 










Nakita ko rin na nagsusumikap ang mga tao at ginagawa ang lahat ng makakaya dahil naiinggit sila sa kanilang kapwa. Wala itong kabuluhan; para silang humahabol sa hangin. 





















###### 5 










Hangal ang taong tamad, kaya halos mamatay sa gutom. 





















###### 6 










Mas mabuti pang magkaroon ng isang dakot na <i class="trans-change">pagkain pero_ may kapayapaan, kaysa sa maraming <i class="trans-change">pagkain pero_ hirap na hirap naman sa pagtatrabaho <i class="trans-change">at nauuwi lang sa wala ang lahat_. Para ka lang humahabol sa hangin. 





















###### 7 










May nakita pa ako sa mundong ito na walang kabuluhan. 





















###### 8 










May isang taong nag-iisa sa buhay. Wala siyang anak at wala ring kapatid. Pero wala siyang tigil sa pagtatrabaho at hindi nakokontento sa kanyang kayamanan. <i class="trans-change">Sinabi niya sa kanyang sarili,_ "Hindi na ako nakakapagsaya dahil sa sobrang pagtatrabaho. Pero wala naman akong mapag-iiwanan ng aking mga pinaghirapan." Wala itong kabuluhan! At napakalungkot ng ganitong klase ng buhay. 





















###### 9 










Mas mabuti ang may kasama kaysa mag-isa; mas marami silang magagawa. 





















###### 10 










Kapag nadapa ang isa sa kanila maitatayo siya ng kanyang kasama. Kaya nakakaawa ang taong nag-iisa at nadapa, dahil walang tutulong sa kanya. 





















###### 11 










<i class="trans-change">Kapag malamig,_ pwede kayong matulog nang magkatabi at pareho kayong maiinitan. Pero kung nag-iisa ka, papaano ka maiinitan? 





















###### 12 










Madali kang matalo kung nag-iisa ka, pero kung may kasama ka, mahirap kayong talunin. Tulad din ng lubid na may tatlong pilipit na hibla, mahirap itong malagot. 





















###### 13 










Mas mabuti pa ang isang batang mahirap pero marunong, kaysa sa isang matandang hari pero hangal at ayaw tumanggap ng payo. 





















###### 14 










At maaaring maging hari ang batang iyon kahit siya ay nakulong at ang matandang hari namang iyon ay maaaring maghirap kahit na ipinanganak pa siyang dugong bughaw. 





















###### 15 










Pero naisip ko na kahit maraming tao dito sa mundo ang susunod sa batang iyon na pumalit sa hari, 





















###### 16 










at hindi mabilang ang mga taong paghaharian niya, maaaring hindi rin masisiyahan sa kanya ang susunod na henerasyon. Ito man ay wala ring kabuluhan. Para kang humahabol sa hangin.

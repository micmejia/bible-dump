---
Aliases: [Ecclesiastes 5]
previous: ['Eccl 4']
up: ['Ecclesiastes']
next: ['Eccl 6']
---
# Ecclesiastes 5

***






















###### 1 










Mag-ingat ka sa ikikilos mo kung pupunta ka sa templo ng Dios. Mas mabuting pumunta ka roon na handang sumunod[^a] sa Dios, kaysa sa maghandog na gaya ng paghahandog ng isang mangmang na hindi alam kung ano ang mabuti at masama. 





















###### 2 










Huwag kang pabigla-bigla sa pagsasalita. Mag-isip ka muna nang mabuti bago ka mangako sa Dios. Tandaan mo na ang Dios ay nasa langit at ikaw ay nandito sa lupa. Kaya mag-ingat ka sa pagsasalita. 





















###### 3 










Kung papaanong madaling managinip kapag maraming alalahanin, madali ring makapagsalita ng kamangmangan kung padalos-dalos ka sa iyong pagsasalita. 





















###### 4 










Kapag nangako ka sa Dios, tuparin mo agad ito. Tuparin mo ang ipinangako mo sa kanya dahil hindi siya natutuwa sa mga hangal <i class="trans-change">na hindi tumutupad sa mga pangako_. 





















###### 5 










Mas mabuti pang huwag ka na lang mangako kaysa mangako ka at hindi mo naman tutuparin. 





















###### 6 










Huwag kang magkasala sa iyong pagsasalita. At huwag mong sabihin sa pari[^b] na nasa templo na hindi mo sinasadya ang iyong pangako sa Dios. Dahil magagalit ang Dios kung gagawin mo ito at sisirain niya ang lahat ng pinaghirapan mo. 





















###### 7 










Ang sobrang pananaginip at pagsasalita ay walang kabuluhan. Sa halip, matakot ka sa Dios. ## Walang Kabuluhan ang Kayamanan 





















###### 8 










Huwag kang magtaka kung makita mo sa inyong lugar na ang mga mahihirap ay inaapi at pinagkakaitan ng katarungan at karapatan. Dahil ang mga pinunong <i class="trans-change">gumigipit sa kanila_ ay inaalagaan ng mas nakatataas na pinuno, at ang dalawang ito ay inaalagaan ng mas mataas pang pinuno. 





















###### 9 










Pero mas lamang pa rin ang nakukuha ng hari sa kita ng lupain <i class="trans-change">ng mahihirap_, kaysa sa lahat <i class="trans-change">ng mga pinuno_. 





















###### 10 










Ang taong maibigin sa pera at iba pang kayamanan, kailanman ay hindi masisiyahan. Wala rin itong kabuluhan. 





















###### 11 










Kung dumarami ang kayamanan mo, dumarami rin ang nakikinabang nito, kaya wala kang mapapala sa kayamanan mo kundi pagmasdan lang ito. 





















###### 12 










Mahimbing ang tulog ng isang manggagawa, marami man o kaunti ang pagkain niya; pero ang mayaman, hindi makatulog nang mahimbing dahil sa kanyang kayamanan. 





















###### 13 










May nakita akong hindi maganda rito sa mundo: Ang kayamanang iniipon ng tao ay nakapagpapahamak sa kanya. 





















###### 14 










Nauubos ito dahil sa hindi mabuting negosyo at wala ng matitira para sa mga anak niya. 





















###### 15 










Kung paanong hubad tayong ipinanganak mula sa sinapupunan ng ating ina, hubad din tayong mamamatay. Hindi natin madadala ang ating mga pinaghirapan. 





















###### 16 










Napakalungkot isipin! Ipinanganak tayong walang dala, mamamatay tayong walang dala. Kaya ano pa ang saysay ng mga pagpapakahirap natin? <i class="trans-change">Para lang tayong_ humahabol sa hangin <i class="trans-change">na walang napapala_. 





















###### 17 










Ang buhay natin ay puno ng kahirapan, kaguluhan, sakit at galit. 





















###### 18 










Kaya naisip ko na ang pinakamabuting gawin ng tao sa maiksing buhay na ibinigay sa kanya ng Dios ay kumain, uminom at magpakasaya sa kanyang pinaghirapan habang siya ºy nabubuhay, dahil para naman talaga sa kanya ang mga iyon. 





















###### 19 










Binibigyan ng Dios ang bawat tao ng mga pag-aari at kayamanan. Hinahayaan niyang pakinabangan nila ang mga ito para matanggap nila ang para sa kanila at magpakasaya sa mga pinaghirapan nila. Ito ang regalo ng Dios sa kanila. 





















###### 20 










At dahil ginagawa ng Dios na abala ang tao sa mga bagay na nakapagpapasaya sa kanila, hindi sila nag-aalala na maiksi ang buhay nila. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 5:1 _sumunod_<i class="alternate">:_ o, <i class="alternate">makinig._ [^b]: 5:6 _pari_<i class="alternate">:_ sa literal, <i class="alternate">mensahero;_ o, <i class="alternate">anghel._ Sa tekstong Septuagint at Syriac, <i class="alternate">Dios._

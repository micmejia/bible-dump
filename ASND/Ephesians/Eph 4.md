---
Aliases: [Ephesians 4]
previous: ['Eph 3']
up: ['Ephesians']
next: ['Eph 5']
---
# Ephesians 4

***






















###### 1 










Bilang isang bilanggo dahil sa paglilingkod sa Panginoon, hinihiling kong mamuhay kayo nang karapat-dapat bilang mga tinawag ng Dios. 





















###### 2 










Maging mahinahon kayo, mapagpakumbaba, maunawain at mapagpaumanhin sa mga pagkukulang ng bawat isa bilang pagpapakita ng pag-ibig ninyo. 





















###### 3 










Pagsikapan ninyong mapanatili ang pagkakaisa nʼyo mula sa Banal na_ Espiritu sa pamamagitan ng mapayapa ninyong pagsasamahan. 





















###### 4 










Sapagkat iisang katawan lamang tayo na may iisang Banal na_ Espiritu, at iisa rin ang pag-asang ibinigay sa atin nang tawagin tayo ng Dios. 





















###### 5 










Iisa ang Panginoon natin_, iisang pananampalataya, at iisang bautismo. 





















###### 6 










Iisa ang Dios natin_ at siya ang Ama nating lahat. Naghahari siya, kumikilos at nananahan sa ating lahat. 





















###### 7 










Ngunit kahit na bahagi tayo ng iisang katawan_, binigyan ang bawat isa sa atin ng kaloob ayon sa nais ibigay ni Cristo. 





















###### 8 










Tulad ng sinasabi sa Kasulatan, "Nang umakyat siya sa langit, marami siyang dinalang bihag at binigyan niya ng mga kaloob ang mga tao." 





















###### 9 










(Ngayon, ano ang kahulugan ng, "Umakyat siya sa langit_"? Ang ibig sabihin nito ay bumaba muna siya rito sa lupa. 





















###### 10 










At siya na bumaba rito sa lupa ang siya ring umakyat sa kataas-taasang langit para maging lubos ang kapangyarihan niya sa lahat ng bagay.) 





















###### 11 










Ang ibaʼy ginawa niyang apostol, ang ibaʼy propeta, ang ibaʼy mangangaral ng Magandang Balita, at ang iba naman ay pastor at guro. 





















###### 12 










Ginawa niya ito_ para ihanda sa paglilingkod ang mga pinabanal, at para lumago at maging matatag sila bilang_ katawan ni Cristo. 





















###### 13 










Sa ganitong paraan, maaabot nating lahat ang pagkakaisa sa pananampalataya at pagkakilala sa Anak ng Dios, at ganap na lalago sa espiritwal nating pamumuhay hanggang maging katulad tayo ni Cristo. 





















###### 14 










At kapag naabot na natin ito, hindi na tayo tulad ng mga bata na pabago-bago ng isip at_ nadadala ng ibaʼt ibang aral ng mga taong nanlilinlang, na ang hangad ay dalhin ang mga tao sa kamalian. 





















###### 15 










Sa halip, mananatili tayo sa katotohanan nang may pag-ibig, upang sa lahat ng bagay ay maging katulad tayo ni Cristo na siyang ulo ng iglesya_. 





















###### 16 










At sa pamumuno niya, ang lahat ng bahagi ng katawan, na walang iba kundi ang mga mananampalataya,_ ay pinag-uugnay-ugnay, at ang bawat isaʼy nagtutulungan. At sa pagganap ng bawat isa sa kani-kanilang tungkulin nang may pag-ibig, ang buong katawan ay lalago at lalakas.

## Ang Bagong Buhay kay Cristo 





















###### 17 










Sa pangalan ng_ Panginoon, iginigiit kong huwag na kayong mamuhay gaya ng mga taong hindi nakakakilala sa Dios. Walang kabuluhan ang iniisip nila, 





















###### 18 










dahil nadiliman ang isipan nila sa pag-unawa ng mga espiritwal na bagay. At nawalay sila sa buhay na ipinagkaloob ng Dios dahil sa kamangmangan nila at katigasan ng kanilang puso. 





















###### 19 










Nawalan na sila ng kahihiyan, kaya nawili sila sa kahalayan at laging sabik na sabik gumawa ng karumihan. 





















###### 20 










Ngunit hindi ganyan ang natutunan nʼyo tungkol kay Cristo. 





















###### 21 










Hindi baʼt alam na ninyo ang tungkol kay Jesus? At bilang mga mananampalataya niya, hindi baʼt naturuan na kayo ng katotohanang nasa kanya? 





















###### 22 










Kaya talikuran nʼyo na ang dati ninyong pamumuhay dahil gawain ito ng dati ninyong pagkatao. Ang pagkataong ito ang siyang nagpapahamak sa inyo dahil sa masasamang hangarin na dumadaya sa inyo. 





















###### 23 










Baguhin nʼyo na ang inyong pag-iisip at pag-uugali. 





















###### 24 










Ipakita nʼyong binago na kayo ng Dios at binigyan ng buhay na matuwid at banal katulad ng sa Dios. 





















###### 25 










Kaya huwag na kayong magsisinungaling. Ang bawat isaʼy magsabi ng katotohanan sa kanyang mga kapatid kay Cristo_, dahil kabilang tayong lahat sa iisang katawan. 





















###### 26 










Kung magalit man kayo, huwag kayong magkasala. At huwag nʼyong hayaan na lumipas ang araw na galit pa rin kayo. 





















###### 27 










Huwag ninyong bigyan ng pagkakataon si Satanas. 





















###### 28 










Ang magnanakaw ay huwag nang magnakaw, sa halip ay maghanapbuhay siya nang marangal para makatulong din siya sa mga nangangailangan. 





















###### 29 










Huwag kayong magsasalita ng masama kundi iyong makabubuti at angkop sa sitwasyon para maging kapaki-pakinabang sa nakakarinig. 





















###### 30 










At huwag ninyong bigyan ng kalungkutan ang Banal na Espiritu ng Dios. Sapagkat ang Banal na Espiritu ang siyang tanda na kayoʼy sa Dios, at siya ang katiyakan ng kaligtasan nʼyo pagdating ng araw. 





















###### 31 










Alisin nʼyo ang anumang samaan ng loob, galit, pag-aaway, pambubulyaw, paninira sa kapwa, pati na ang lahat ng uri ng masasamang hangarin. 





















###### 32 










Sa halip, maging mabait kayo at maawain sa isaʼt isa. At magpatawad kayo sa isaʼt isa gaya ng pagpapatawad ng Dios sa inyo dahil kay Cristo.

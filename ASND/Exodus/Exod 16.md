---
Aliases: [Exodus 16]
previous: ['Exod 15']
up: ['Exodus']
next: ['Exod 17']
---
# Exodus 16

***






















###### 1 










Mula sa Elim, nagpatuloy sa paglalakbay ang mamamayan ng Israel hanggang sa makarating sila sa ilang ng Zin, na nasa gitna ng Elim at ng Sinai. Nakarating sila roon sa ika-15 araw ng ikalawang buwan mula nang lumabas sila sa Egipto. 





















###### 2 










Doon sa ilang, nagreklamo ang lahat ng mga Israelita kina Moises at Aaron. 





















###### 3 










Sinabi nila, "Mabuti pang pinatay na lang kami ng Panginoon sa Egipto! Doon, kahit paanoʼy nakakakain kami ng karne at ng lahat ng pagkain na gusto namin. Pero dinala nʼyo kami rito sa ilang para patayin kaming lahat sa gutom." 





















###### 4 










Pagkatapos, sinabi ng Panginoon kay Moises, "Makinig ka! Magpapaulan ako ng pagkain mula sa langit para sa inyo. Bawat araw, mangunguha ang mga Israelita ng pagkain nila para sa araw na iyon. Sa ganitong paraan, masusubok ko kung susundin nila ang mga utos ko. 





















###### 5 










Sabihin mo sa kanila na doblehin nila ang kukunin nilang pagkain tuwing ikaanim na araw ng bawat linggo." 





















###### 6 










Kaya sinabi nila Moises at Aaron sa lahat ng mga Israelita, "Ngayong gabi, malalaman ninyo na ang Panginoon ang naglabas sa inyo sa Egipto, 





















###### 7 










at bukas ng umaga, makikita ninyo ang makapangyarihang presensya ng Panginoon. Sapagkat narinig niya ang mga reklamo ninyo. Sino ba kami para sa amin kayo magreklamo?" 





















###### 8 










Sinabi pa ni Moises, "Bibigyan kayo ng Panginoon ng karne na kakainin ninyo sa gabi at bubusugin niya kayo ng tinapay sa umaga, dahil narinig niya ang pagrereklamo ninyo sa kanya. Hindi kayo nagrereklamo sa amin kundi sa Panginoon. Sino ba kami <i class="trans-change">para sa amin kayo magreklamo_?" 





















###### 9 










Sinabi nina Moises at Aaron, "Sabihin ninyo sa buong mamamayan ng Israel na lumapit sila sa presensya ng Panginoon dahil narinig niya ang pagrereklamo ninyo." 





















###### 10 










Habang nagsasalita si Aaron sa buong mamamayan ng Israel, tumingin sila sa ilang at nakita nila ang makapangyarihang presensya ng Panginoon sa ulap. 





















###### 11 










Sinabi ng Panginoon kay Moises, 





















###### 12 










"Narinig ko ang mga pagrereklamo ng mga Israelita. Sabihin mo sa kanilang gabi-gabi silang kakain ng karne at araw-araw silang magpapakabusog sa tinapay. At malalaman ninyong ako ang Panginoon na inyong Dios." 





















###### 13 










Nang dapit-hapon ding iyon, dumagsa ang mga pugo at napuno nito ang buong kampo. Kinaumagahan, basa ng hamog ang buong kampo. 





















###### 14 










Nang mawala ang hamog, may nakita silang maliliit na bagay sa lupa na puting-puti. 





















###### 15 










Hindi nila alam kung ano ito kaya nagtanungan sila, "Ano kaya iyan?" Sinabi ni Moises sa kanila, "Iyan ang pagkain na ibinigay ng Panginoon sa inyo para kainin. 





















###### 16 










Sinabi ng Panginoon na ang bawat isa sa inyoʼy mag-ipon nito ayon sa inyong pangangailangan; mga isang salop bawat tao." 





















###### 17 










Kaya nanguha ang mga Israelita ng mga pagkaing ito; marami ang kinuha ng iba habang ang iba naman ay kaunti lang. 





















###### 18 










Nang takalin nila ito, isang salop ang nakuha ng bawat tao. Ang nagtipon ng marami ay hindi sumobra, at ang nagtipon ng kaunti ay hindi naman kinulang. Tamang-tama lang ang nakuha ng bawat isa. 





















###### 19 










Sinabi ni Moises sa kanila, "Walang magtitira nito para sa susunod na araw." 





















###### 20 










Pero ang iba sa kanilaʼy hindi nakinig kay Moises, nagtira sila para sa susunod na araw. Pero inuod ito at bumaho. Kaya nagalit si Moises sa kanila. 





















###### 21 










Tuwing umaga, nangunguha ang bawat isa ayon sa kanyang kailangan. At kapag uminit na, natutunaw ang pagkaing hindi nila nakukuha. 





















###### 22 










Sa ikaanim na araw, doble ang kanilang kinukuha – mga dalawang salop bawat tao. Kaya pumunta ang mga pinuno ng mamamayan <i class="trans-change">ng Israel_ kay Moises at nagtanong <i class="trans-change">kung bakit doble_. 





















###### 23 










Sinabi ni Moises sa kanila, "Iniutos ng Panginoon na magpahinga kayo bukas dahil Araw ng Pamamahinga, na banal na araw para sa Panginoon. Kaya lutuin ninyo ang gusto ninyong lutuin, at ilaga ang gusto ninyong ilaga. Ang matitira ay ilaan para bukas." 





















###### 24 










Kaya itinira nila ito para sa susunod na araw ayon sa iniutos ni Moises. At <i class="trans-change">nang sumunod na araw_ hindi ito inuod o bumaho. 





















###### 25 










Sinabi ni Moises <i class="trans-change">sa kanila_, "Kainin nʼyo iyan ngayon, dahil ngayon ang Araw ng Pamamahinga para sa Panginoon. Wala kayong makikita niyan ngayon. 





















###### 26 










Makakakuha kayo ng pagkaing ito sa loob ng anim na araw, pero sa ikapitong araw ay magpahinga kayo. Sa araw na iyon, wala kayong makukuhang pagkain." 





















###### 27 










May mga tao pa ring lumabas para manguha ng pagkain sa ikapitong araw, pero wala silang nakita. 





















###### 28 










At sinabi ng Panginoon kay Moises, "Hanggang kailan ba susuwayin ng mga taong ito ang aking mga utos at katuruan? 





















###### 29 










Alalahanin ninyo na binigyan ko kayo ng Araw ng Pamamahinga, kaya nga tuwing ikaanim na araw ay dinodoble ko ang pagkain ninyo. Dapat manatili sa bahay niya ang bawat isa sa ikapitong araw. Walang lalabas <i class="trans-change">para kumuha ng pagkain_." 





















###### 30 










Kaya nagpahinga ang mga tao sa ikapitong araw. 





















###### 31 










Tinawag na "manna" ng mga Israelita ang pagkain. Para itong maliliit at mapuputing buto, at matamis kagaya ng manipis na tinapay na may pulot. 





















###### 32 










Sinabi <i class="trans-change">sa kanila_ ni Moises, "Ipinag-utos ng Panginoon na magtago kayo ng isang salop na 'manna' para sa susunod pang mga henerasyon, para makita nila ang pagkaing ibinigay ko sa inyo sa ilang nang inilabas ko kayo sa Egipto." 





















###### 33 










Sinabi ni Moises kay Aaron, "Kumuha kayo ng sisidlan at lagyan ito ng isang salop na 'manna'. Pagkatapos, ilagay ninyo ito sa presensya ng Panginoon para sa susunod pang mga henerasyon." 





















###### 34 










Sinunod ito ni Aaron ayon sa sinabi ng Panginoon kay Moises. Inilagay ni Aaron ang "manna" sa <i class="trans-change">Kahon ng_ Kasunduan para maitago. 





















###### 35 










Kumain ang mga Israelita ng "manna" sa loob ng 40 taon, hanggang sa makarating sila sa lupain ng Canaan. 





















###### 36 










(<i class="trans-change">Bawat araw, nag-iipon ang bawat isa sa kanila ng_ isang "omer" na "manna", mga isang salop). ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Genesis 48]
previous: ['Gen 47']
up: ['Genesis']
next: ['Gen 49']
---
# Genesis 48

***






















###### 1 










Hindi nagtagal, may nagbalita kay Jose na may sakit ang kanyang ama. Kaya dinala niya ang dalawang anak niyang sina Manase at Efraim <i class="trans-change">at pumunta kay Jacob_. 





















###### 2 










Nang malaman ni Jacob na dumating ang anak niyang si Jose, sinikap niyang makaupo sa higaan niya. 





















###### 3 










Sinabi ni Jacob kay Jose, "Noong naroon pa ako sa Luz, sa lupain ng Canaan, nagpakita sa akin ang Makapangyarihang Dios at binasbasan niya ako." 





















###### 4 










Sinabi niya, "Bibigyan kita ng maraming lahi para maging ama ka ng maraming tao. At ibibigay ko ang lupaing ito <i class="trans-change">ng Canaan_ sa mga lahi mo at magiging kanila ito magpakailanman." 





















###### 5 










<i class="trans-change">Nagpatuloy si Jacob sa pagsasalita,_ "Ang dalawa mong anak na sina Efraim at Manase, na ipinanganak dito sa Egipto bago ako dumating ay ituturing kong mga anak ko. Kaya kagaya kina Reuben at Simeon, <i class="trans-change">magmumula rin sa kanila ang mga lahi ng mga Israelita_. 





















###### 6 










Pero ang susunod mong mga anak ay maiiwan sa iyo at makakatanggap ng mana galing kina Efraim at Manase. 





















###### 7 










Naalala ko ang pagkamatay ng iyong ina. Galing kami noon sa Padan Aram at naglalakbay sa lupain ng Canaan. Malapit na kami noon sa Efrata nang mamatay siya, kaya inilibing ko na lang siya sa tabi ng daan na papunta sa Efrata. (Ang Efrata ang tinatawag ngayon na Betlehem.)" 





















###### 8 










Nang makita ni Israel[^a] ang mga anak ni Jose, nagtanong siya, "Sino sila?" 





















###### 9 










Sumagot si Jose, "Sila po ang mga anak ko na ibinigay sa akin ng Dios dito <i class="trans-change">sa Egipto_." Kaya sinabi ni Israel, "Dalhin sila rito sa akin para mabasbasan ko sila." 





















###### 10 










Halos hindi na makakita si Israel dahil sa katandaan, kaya dinala ni Jose ang mga anak niya papalapit kay Israel. Niyakap sila ni Israel at hinalikan. 





















###### 11 










Sinabi ni Israel kay Jose, "Hindi na talaga ako umaasa na makikita pa kita, pero ngayon ipinahintulot ng Dios na hindi lang ikaw ang makita ko kundi pati ang mga anak mo." 





















###### 12 










Kinuha agad ni Jose ang mga anak niya sa kandungan ni Israel at yumukod siya <i class="trans-change">bilang paggalang sa kanyang ama_. 





















###### 13 










Pagkatapos, inilapit niyang <i class="trans-change">muli_ ang mga anak niya sa lolo ng mga ito <i class="trans-change">para mabasbasan sila_. Si Efraim ay nasa kanan ni Jose, na nasa kaliwa ni Israel at si Manase ay nasa kaliwa ni Jose na nasa kanan ni Israel. 





















###### 14 










At ipinatong ni Israel ang kanang kamay niya sa ulo ni Efraim na siyang nakababata, at ipinatong ang kaliwang kamay niya sa ulo ni Manase na siya namang nakatatanda. 





















###### 15 










Pagkatapos, binasbasan niya ang mga ito na sinasabi, "Nawaʼy pagpalain ang mga batang ito ng Dios na pinaglingkuran ng aking mga ninuno na sina Abraham at Isaac, na siya ring Dios na nagbabantay sa akin simula nang ipinanganak ako hanggang ngayon. 





















###### 16 










At nawaʼy pagpalain din sila ng anghel na nagligtas sa akin sa lahat ng kapahamakan. Nawaʼy maalala ako at ang aking mga ninunong sina Abraham at Isaac sa pamamagitan nila. At nawaʼy dumami pa sila sa mundo." 





















###### 17 










Nang makita ni Jose na ipinatong ng kanyang ama ang kanang kamay nito sa ulo ni Efraim, hindi niya ito ikinatuwa. Hinawakan niya ang kamay ng kanyang ama para ilipat kay Manase, 





















###### 18 










At sinabi, "Ama hindi po iyan. Ito po ang panganay; ipatong po ninyo ang kanang kamay ninyo sa ulo niya." 





















###### 19 










Pero sumagot ang kanyang ama, "Oo, alam ko anak. Ang mga lahi ni Manase ay magiging kilala ring mga bansa. Pero mas magiging kilala ang mga lahi ng nakababata niyang kapatid at magiging mas marami ang lahi nito." 





















###### 20 










Kaya ginawa niya si Efraim na nakakahigit kaysa kay Manase. At sa araw na iyon, binasbasan niya ang mga ito na nagsasabing, "Gagamitin ng mga Israelita ang pangalan mo sa pagbabasbas. Sasabihin nila, 'Nawaʼy pagpalain ka ng Dios kagaya nina Efraim at Manase.' " 





















###### 21 










Kaya sinabi ni Israel kay Jose, "Malapit na akong mamatay, pero <i class="trans-change">huwag kayong mag-aalala dahil_ sasamahan kayo ng Dios at pababalikin kayo sa lupain ng iyong ninuno. 





















###### 22 










At ikaw <i class="trans-change">Jose_ ang magmamana ng Shekem, at hindi ang mga kapatid mo. Ang lupain na iyon na napasaakin dahil sa pakikipaglaban ko sa mga Amoreo sa pamamagitan ng espada at pana."

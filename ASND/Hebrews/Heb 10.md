---
Aliases: [Hebrews 10]
previous: ['Heb 9']
up: ['Hebrews']
next: ['Heb 11']
---
# Hebrews 10

***






















###### 1 










Ang Kautusan ay anino lang ng mabubuting bagay na darating. Kailanman ay hindi ito nakakapagpabanal sa mga taong lumalapit sa Dios sa pamamagitan ng mga handog na iniaalay nila taun-taon. 





















###### 2 










Dahil kung napatawad na sila sa pamamagitan ng mga handog, hindi na sana sila uusigin ng kanilang budhi, at hindi na nila kailangang maghandog pa. 





















###### 3 










Ngunit ang paghahandog <i class="trans-change">na ginagawa nila_ taun-taon ay siya pang nagpapaalala sa mga kasalanan nila, 





















###### 4 










dahil hindi makapag-aalis ng kasalanan ang dugo ng mga toro at kambing na inihahandog nila. 





















###### 5 










Kaya nga, nang dumating si Jesus dito sa mundo, sinabi niya <i class="trans-change">sa kanyang Ama_, "Hindi mo nagustuhan ang mga handog at kaloob <i class="trans-change">ng mga tao_, kaya binigyan mo ako ng katawan <i class="trans-change">na ihahandog ko_. 





















###### 6 










Hindi ka nasiyahan sa mga handog na sinusunog at mga handog sa paglilinis. 





















###### 7 










Kaya sinabi ko sa iyo, 'Narito ako para tuparin ang kalooban mo, O Dios, ayon sa nasusulat sa Kasulatan tungkol sa akin.' " 





















###### 8 










Una, sinabi ni Cristo na hindi nagustuhan ng Dios ang mga handog at kaloob, at hindi siya nasiyahan sa mga handog na sinusunog at mga handog sa paglilinis kahit na ipinapatupad ito ng Kautusan. 





















###### 9 










Pagkatapos, sinabi niya <i class="trans-change">sa kanyang Ama_, "Nandito ako para sundin ang kalooban mo." Kaya inalis ng Dios ang dating paraan <i class="trans-change">ng paghahandog_ upang palitan ng paghahandog ni Cristo. 





















###### 10 










At dahil sinunod ni Jesu-Cristo ang kalooban ng Dios, nilinis niya tayo sa mga kasalanan natin sa pamamagitan ng minsang paghahandog ng sarili niya. 





















###### 11 










Naglilingkod ang mga pari araw-araw, at paulit-ulit na nag-aalay ng ganoon ding mga handog, na hindi naman nakapag-aalis ng kasalanan. 





















###### 12 










Ngunit si Cristo ay minsan lamang naghandog para sa ating mga kasalanan, at hindi na ito mauulit kailanman. Pagkatapos nito, umupo na siya sa kanan ng Dios. 





















###### 13 










At hinihintay na lang niya ngayon ang panahong pasukuin sa kanya <i class="trans-change">ng Dios_ ang mga kaaway niya. 





















###### 14 










Kaya sa pamamagitan lang ng minsang paghahandog, ginawa niyang ganap magpakailanman ang mga pinabanal niya. 





















###### 15 










Ang Banal na Espiritu mismo ang nagpapatotoo tungkol dito. Sapagkat sinabi niya, 





















###### 16 










" 'Ganito ang <i class="trans-change">bagong_ kasunduan na gagawin ko sa kanila sa darating na panahon,' sabi ng Panginoon: 'Ilalagay ko ang aking mga utos sa puso nila at itatanim ko ang mga ito sa kanilang isipan.' " 





















###### 17 










Dagdag pa niya, "Tuluyan ko nang lilimutin ang mga kasalanan at kasamaan nila." 





















###### 18 










At dahil napatawad na ang mga kasalanan natin, hindi na <i class="trans-change">natin_ kailangan pang maghandog para sa <i class="trans-change">ating_ mga kasalanan. ## Lumapit Tayo sa Dios 





















###### 19 










Kaya mga kapatid, malaya na tayong makakapasok sa Pinakabanal na Lugar dahil sa dugo ni Jesus. 





















###### 20 










Sa pamamagitan ng paghahandog ng kanyang katawan, binuksan niya para sa atin ang bagong daan <i class="trans-change">patungo sa Pinakabanal na Lugar_ na nasa kabila ng tabing. At ang daang ito ang nagdadala sa atin sa buhay <i class="trans-change">na walang hanggan_. 





















###### 21 










At dahil mayroon tayong dakilang punong pari na namamahala sa pamilya ng Dios, 





















###### 22 










lumapit tayo sa kanya nang may tapat na puso at matatag na pananampalataya, dahil nilinis na <i class="trans-change">ng dugo ni Jesus_ ang mga puso natin mula sa maruming pag-iisip, at nahugasan na ang mga katawan natin ng malinis na tubig. 





















###### 23 










Magpakatatag tayo sa pag-asa natin at huwag tayong mag-alinlangan, dahil tapat ang Dios na nangako <i class="trans-change">sa atin_. 





















###### 24 










At sikapin nating mahikayat ang isaʼt isa sa pagmamahalan at sa paggawa ng kabutihan. 





















###### 25 










Huwag nating pababayaan ang mga pagtitipon natin gaya ng nakaugalian na ng ilan. Sa halip, palakasin natin ang loob ng bawat isa, lalo na ngayong nalalapit na ang <i class="trans-change">huling_ araw. 





















###### 26 










Sapagkat kung sasadyain pa nating magpatuloy sa paggawa ng kasalanan pagkatapos nating malaman ang katotohanan, wala nang handog na maiaalay pa para mapatawad ang mga kasalanan natin. 





















###### 27 










Tanging ang nakakatakot na paghuhukom at nagliliyab na apoy ang naghihintay sa mga taong kumakalaban <i class="trans-change">sa Dios_. 





















###### 28 










Ipinapapatay noon nang walang awa ang lumalabag sa Kautusan ni Moises, kapag napatunayan ng dalawa o tatlong saksi ang paglabag niya. 





















###### 29 










Gaano pa kaya kabigat ang parusang tatanggapin ng taong lumapastangan sa Anak ng Dios at nagpawalang-halaga sa dugo na nagpatibay sa kasunduan <i class="trans-change">ng Dios_ at naglinis sa mga kasalanan niya? <i class="trans-change">Talagang mas mabigat ang parusa sa mga taong ito_ na humamak sa maawaing <i class="trans-change">Banal na_ Espiritu. 





















###### 30 










Sapagkat kilala natin ang Dios na nagsabi, "Ako ang maghihiganti; ako ang magpaparusa." At mayroon ding nakasulat na ganito: "Hahatulan ng Panginoon ang mga taong sakop niya." 





















###### 31 










Kakila-kilabot ang kahihinatnan ng mga hahatulan ng Dios na buhay. 





















###### 32 










Alalahanin nʼyo ang nakaraang panahon, noong una kayong naliwanagan. Dumaan kayo sa matinding hirap, pero tiniis nʼyo ito <i class="trans-change">at hindi kayo nadaig_. 





















###### 33 










Kung minsan, inaalipusta kayo at pinag-uusig sa harapan ng mga tao. At kung minsan namaʼy dinadamayan nʼyo ang mga kapatid na dumaranas ng ganitong pagsubok. 





















###### 34 










Dinadamayan nʼyo ang mga <i class="trans-change">kapatid na_ nakabilanggo. At kahit inagawan kayo ng mga ari-arian, tiniis nʼyo ito nang may kagalakan dahil alam ninyong mayroon kayong mas mabuting kayamanan na hindi mawawala kailanman. 





















###### 35 










Kaya huwag kayong mawawalan ng pananalig <i class="trans-change">sa Dios_, dahil may malaking gantimpalang <i class="trans-change">nakalaan para sa inyo_. 





















###### 36 










Kailangan ninyong magtiis para masunod nʼyo ang kalooban ng Dios, at matanggap nʼyo ang ipinangako niya. 





















###### 37 










Sapagkat <i class="trans-change">sinasabi sa Kasulatan_, "Sandaling panahon na lang at darating na siya. Hindi na siya magtatagal. 





















###### 38 










At mabubuhay ang taong itinuring kong matuwid dahil sa pananampalataya niya. Ngunit kung tumalikod siya sa akin, hindi ko na siya kalulugdan." 





















###### 39 










Ngunit hindi tayo kabilang sa mga tumatalikod sa Dios at napapahamak, kundi kabilang tayo sa mga sumasampalataya at naliligtas.

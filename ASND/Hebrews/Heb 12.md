---
Aliases: [Hebrews 12]
previous: ['Heb 11']
up: ['Hebrews']
next: ['Heb 13']
---
# Hebrews 12

***






















###### 1 










Napapaligiran tayo ng maraming tao na nagpapatotoo tungkol sa pananampalataya nila sa Dios_. Kaya talikuran na natin ang kasalanang pumipigil sa atin at alisin ang anumang hadlang sa pagtakbo natin. Buong tiyaga tayong magpatuloy sa takbuhing itinakda ng Dios_ para sa atin. 





















###### 2 










Ituon natin ang ating paningin kay Jesus na siyang sandigan ng pananampalataya natin mula sa simula hanggang sa katapusan. Tiniis niya ang paghihirap sa krus at hindi niya ito ikinahiya, dahil inisip niya ang kaligayahang naghihintay sa kanya. At ngayon nga ay nakaupo na siya sa kanan ng trono ng Dios. 





















###### 3 










Isipin nʼyo ang mga tiniis ni Jesus na paghihirap sa kamay ng mga makasalanang tao, para hindi kayo panghinaan ng loob. 





















###### 4 










Kung tutuusin, wala pa namang pinatay sa inyo dahil sa pakikipaglaban sa kasalanan. 





















###### 5 










Baka nakalimutan nʼyo na ang pangaral ng Dios sa inyo bilang mga anak niya: "Anak, huwag mong balewalain ang pagdidisiplina ng Panginoon, at huwag kang panghinaan ng loob kung sinasaway ka niya. 





















###### 6 










Sapagkat dinidisiplina ng Panginoon ang mga minamahal niya, at pinapalo niya ang itinuturing niyang mga anak." 





















###### 7 










Tiisin nʼyo ang lahat ng paghihirap_ bilang pagdidisiplina ng Dios sa inyo dahil itinuturing niya kayong mga anak. Sino bang anak ang hindi dinidisiplina ng ama? 





















###### 8 










Kung hindi kayo dinidisiplina ng Dios gaya ng pagdidisiplina niya sa lahat ng anak niya, hindi kayo mga tunay na anak kundi mga anak sa labas. 





















###### 9 










Kahit ang mga ama natin dito sa lupa ay dinidisiplina tayo, at sa kabila nito, iginagalang natin sila. Kaya lalong dapat tayong magpasakop sa pagdidisiplina ng_ ating Ama na nasa langit, para maging mabuti ang pamumuhay natin. 





















###### 10 










Sa maikling panahon, dinidisiplina tayo ng mga ama natin dito sa lupa ayon sa inaakala nilang mabuti. Ngunit ang pagdidisiplina ng Dios ay laging para sa ikabubuti natin upang maging banal tayong gaya niya. 





















###### 11 










Habang dinidisiplina tayo, hindi tayo natutuwa kundi nasasaktan. Ngunit ang ibubunga naman nito sa bandang huli ay ang mapayapa at matuwid na pamumuhay.

## Mga Babala at Bilin 





















###### 12 










Kaya palakasin ninyo ang sarili nʼyo at patibayin ang inyong loob. 





















###### 13 










Lumakad kayo sa matuwid na daan upang ang mga kapatid na sumusunod sa inyo, na mahihina ang pananampalataya, ay hindi matisod at mapilayan kundi lumakas. 





















###### 14 










Pagsikapan ninyong mamuhay nang may mabuting relasyon sa lahat ng tao, at magpakabanal kayo. Sapagkat kung hindi banal ang pamumuhay nʼyo, hindi nʼyo makikita ang Panginoon. 





















###### 15 










Ingatan nʼyo na walang sinuman sa inyo_ ang tatalikod sa biyaya ng Dios. At huwag ninyong hayaang umiral ang samaan ng loob sa inyo at marami ang madamay. 





















###### 16 










Ingatan din ninyo na_ walang sinuman sa inyo_ ang gagawa ng sekswal na imoralidad o mamumuhay nang gaya ni Esau, na hindi pinahalagahan ang mga espiritwal na bagay, dahil ipinagpalit niya ang karapatan niya bilang panganay sa isang kainan. 





















###### 17 










At alam nʼyo na rin na pagkatapos ay hiningi ni Esau sa kanyang ama ang pagpapalang nauukol sa panganay, pero tinanggihan siya. Sapagkat hindi na mababago ang ginawa niya anumang pagsisikap at pag-iyak ang gawin niya. 





















###### 18 










Ang paglapit nʼyo sa Dios_ ay hindi katulad ng paglapit ng mga Israelita noon. Lumapit sila_ sa isang bundok na nakikita nila – ang Bundok ng Sinai_ na may nagliliyab na apoy, may kadiliman at malakas na hangin. 





















###### 19 










Nakarinig din sila ng tunog ng trumpeta at boses ng nagsasalita. At nang marinig nila ang boses na iyon, nagmakaawa silang huwag na itong magsalita pa sa kanila 





















###### 20 










dahil hindi nila makayanan ang utos na ito: "Ang sinumang tumapak sa bundok, kahit hayop, ay babatuhin hanggang sa mamatay." 





















###### 21 










Tunay na kakila-kilabot ang tanawing iyon, kaya maging si Moises ay nagsabi, "Nanginginig ako sa takot!" 





















###### 22 










Ngunit hindi ganito ang paglapit nʼyo sa Panginoon. Dahil_ ang nilapitan ninyo ay ang Bundok ng Zion, ang lungsod ng Dios na buhay, ang Jerusalem na nasa langit na may libu-libong anghel na nagtitipon nang may kagalakan. 





















###### 23 










Lumapit kayo sa pagtitipon ng mga itinuturing na mga panganay ng Dios_, na ang mga pangalan nila ay nakasulat sa langit. Lumapit kayo sa Dios na siyang hukom ng lahat, at sa mga espiritu ng mga taong_ itinuring na matuwid ng Dios_ at ginawa na niyang_ ganap. 





















###### 24 










Lumapit kayo kay Jesus na siyang tagapamagitan natin sa Dios_ sa bagong kasunduan. Ang kasunduang itoʼy pinagtibay_ ng kanyang dugo na higit na mabuti kaysa sa dugo ni Abel na humihingi ng katarungan_. 





















###### 25 










Kaya mag-ingat kayo at huwag tanggihan ang Dios na_ nagsasalita sa atin_. Ang mga tao noon na hindi nakinig sa mga propeta rito sa lupa ay hindi nakaligtas sa parusa_. Paano kaya tayo makakaligtas_ kung hindi natin pakikinggan ang nagsasalita mula sa langit? 





















###### 26 










Yumanig noon ang lupa nang magsalita ang Dios. At ngayon ay nangako siya, "Minsan ko pang yayanigin ang mundo, pati na rin ang langit." 





















###### 27 










Ang katagang "minsan pa" ay nagpapahiwatig na aalisin ng Dios ang lahat ng nilikha niya na nayayanig, para manatili ang mga bagay na hindi nayayanig. 





















###### 28 










Kaya magpasalamat tayo sa Dios dahil kabilang na tayo sa kaharian niya na hindi nayayanig. Sambahin natin siya sa paraang kalugod-lugod, na may takot at paggalang sa kanya, 





















###### 29 










dahil kapag nagparusa_ ang ating Dios, itoʼy parang apoy na nakakatupok.

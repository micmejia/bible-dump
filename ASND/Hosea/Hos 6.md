---
Aliases: [Hosea 6]
previous: ['Hos 5']
up: ['Hosea']
next: ['Hos 7']
---
# Hosea 6

***






















###### 1 










Nag-usap-usap ang mga taga-Israel. Sabi nila, "Halikayo! Magbalik-loob tayo sa Panginoon. Sinaktan niya tayo, kaya siya rin ang magpapagaling sa atin. 





















###### 2 










Para tayong mga patay na agad niyang bubuhayin. Hindi magtatagal, at ibabangon niya tayo para mamuhay sa kanyang presensya. 





















###### 3 










Pagsikapan nating makilala ang Panginoon. Siyaʼy tiyak na darating, kasintiyak ng pagsikat ng araw. Darating siya na parang ulan na didilig sa mga lupain." 





















###### 4 










Pero sinabi ng Panginoon, "O Israel at Juda, ano ang gagawin ko sa inyo? Ang pag-ibig ninyo sa akin ay parang ambon o hamog sa umaga na madaling mawala. 





















###### 5 










Kaya nga binalaan ko kayo sa pamamagitan ng mga propeta na kayoʼy mapapahamak at mamamatay. Hahatulan ko kayo na kasimbilis ng kidlat. 





















###### 6 










Sapagkat hindi ang inyong mga handog ang nais ko, kundi ang inyong pagmamahal. Mas nanaisin ko pang kilalanin ninyo ako kaysa sa mag-alay kayo ng mga handog na sinusunog. 





















###### 7 










Pero tulad ni Adan, sinira ninyo ang kasunduan natin. Nagtaksil kayo sa akin diyan sa inyong lugar. 





















###### 8 










Ang bayan ng Gilead ay tirahan ng masasamang tao at mga mamamatay-tao. 





















###### 9 










Ang inyong mga pari ay parang mga tulisan na nag-aabang ng kanilang mabibiktima. Pumapatay sila sa daang patungo sa Shekem, at gumagawa ng marami pang nakakahiyang gawain. 





















###### 10 










Mga taga-Israel, kakila-kilabot ang nakita ko sa inyo. Sumasamba kayo sa mga dios-diosan, kaya naging marumi kayo. 





















###### 11 










Kayo ring mga taga-Juda ay nakatakda nang parusahan. "Gusto ko sanang ibalik ang mabuting kalagayan ng aking mga mamamayan."

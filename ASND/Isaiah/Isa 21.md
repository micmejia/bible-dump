---
Aliases: [Isaiah 21]
previous: ['Isa 20']
up: ['Isaiah']
next: ['Isa 22']
---
# Isaiah 21

***






















###### 1 










Ang mensaheng itoʼy tungkol sa Babilonia: Sasalakay ang mga kaaway na parang buhawi. Dadaan ito sa Negev mula sa ilang, sa nakakapangilabot na lupain. 





















###### 2 










Nakita ko ang isang kakila-kilabot na pangitain tungkol sa kataksilan at kapahamakan. Kayong mga taga-Elam at taga-Media, palibutan ninyo ang Babilonia at salakayin. Wawakasan na ng Dios ang pagpapahirap niya sa ibang bansa. 





















###### 3 










Ang nakita kong ito sa pangitain ay nagdulot sa akin ng matinding takot at nakadama ako ng pananakit ng katawan, na para bang babaeng naghihirap sa panganganak. 





















###### 4 










Kinakabahan ako at nanginginig sa takot. Sana makapagpahinga ako paglubog ng araw, pero hindi maaari, dahil takot ako sa maaaring mangyari. 





















###### 5 










Naghahanda ng piging ang mga pinuno. Naglalagay sila ng mga pansapin para upuan. Kumakain sila at umiinom, <i class="trans-change">nang biglang may sumigaw,_ "Magmadali kayo! Humanda kayo sa digmaan." 





















###### 6 










Sinabi sa akin ng Panginoon, "Maglagay ka ng tagapagbantay sa lungsod na magbabalita ng makikita niya. 





















###### 7 










Kinakailangang magbantay siya nang mabuti at ipaalam agad kapag nakakita siya ng mga karwahe na hila-hila ng dalawang kabayo, at mga sundalo na nakasakay sa mga asno at mga kamelyo." 





















###### 8 










Sumigaw ang bantay, "Ginoo, araw-gabiʼy nagbabantay po ako sa tore. 





















###### 9 










At ngayon, tingnan nʼyo! May dumarating na mga karwahe na hila-hila ng dalawang kabayo." At sinabi pa ng bantay, "Nawasak na ang Babilonia! Ang lahat ng imahen ng kanyang mga dios-diosan ay nagbagsakan sa lupa at nawasak lahat." 





















###### 10 










Pagkatapos, sinabi ko, "Mga kapwa kong mga Israelita, na parang mga trigong ginigiik, sinasabi ko sa inyo ang mga bagay na aking napakinggan sa Panginoong Makapangyarihan, ang Dios ng Israel." ## Ang Mensahe tungkol sa Edom 





















###### 11 










Ang mensaheng itoʼy tungkol sa Edom: May taong mula sa Edom na palaging nagtatanong sa akin, "Tagapagbantay, matagal pa ba ang umaga?" 





















###### 12 










Sumagot ako, "Mag-uumaga na pero sasapit na naman ang gabi. Kung gusto mong magtanong ulit bumalik ka na lang." ## Ang Mensahe tungkol sa Arabia 





















###### 13 










Ang mensaheng itoʼy tungkol sa Arabia: Kayong mga mamamayan ng Dedan, na pulu-pulutong na naglalakbay at nagkakampo sa mga ilang ng Arabia, 





















###### 14 










bigyan ninyo ng tubig ang mga nauuhaw. Kayong mga nakatira sa Tema, bigyan ninyo ng pagkain ang mga taong nagsitakas mula sa kani-kanilang mga lugar. 





















###### 15 










Tumakas sila mula sa mahigpit na labanan at hinahabol sila ng kanilang mga kaaway na may mga espada at mga pana. 





















###### 16 










Sinabi ng Panginoon sa akin, "Sa loob ng isang taon magwawakas ang kapangyarihan ng Kedar. 





















###### 17 










Kakaunti ang matitira sa matatapang niyang sundalo na gumagamit ng pana." <i class="trans-change">Mangyayari nga ito_ dahil sinabi ng Panginoon, ang Dios ng Israel.

---
Aliases: [Isaiah 22]
previous: ['Isa 21']
up: ['Isaiah']
next: ['Isa 23']
---
# Isaiah 22

***






















###### 1 










Ang mensaheng itoʼy tungkol sa Lambak ng Pangitain. Ano ang nangyayari? Bakit kayo umaakyat sa mga bubong? 





















###### 2 










Nagkakagulo at nagsisigawan ang mga tao sa bayan. Ang mga namatay sa inyo ay hindi sa digmaan namatay. 





















###### 3 










Ang lahat ninyong pinuno ay nagsitakas at nahuli nang walang kalaban-laban. Ang ilan sa inyo ay tumangkang tumakas, pero nahuli pa rin. 





















###### 4 










Hayaan ninyo akong umiyak para sa aking mga kababayan na namatay. Huwag ninyo akong aliwin. 





















###### 5 










Sapagkat itinakda ng Panginoong Dios na Makapangyarihan ang araw na ito ng pagkakagulo, pagtatakbuhan, at pagkalito ng mga tao sa Lambak ng Pangitain. Ang mga pader nito ay nagbabagsakan at ang sigawan ng mga tao ay dinig hanggang sa kabundukan. 





















###### 6 










Sumasalakay ang mga sundalo ng Elam na sakay ng mga kabayo at may mga pana. Ang mga sundalo ng Kir ay sumasalakay din na may mga hawak na kalasag. 





















###### 7 










Pinapalibutan nila ang inyong mga lambak na sagana sa ani, at nagtitipon-tipon sila sa mga pintuan ng inyong lungsod. 





















###### 8 










Nakuha na nila ang mga pangproteksyon ng Juda. Kumuha kayo ng mga sandata sa taguan nito. 





















###### 9 










Tiningnan ninyo ang mga pader ng Lungsod ni David upang malaman ninyo kung nasaan ang mga sira nito. Nag-imbak kayo ng tubig sa imbakan sa ibaba. 





















###### 10 










Tiningnan ninyo ang mga bahay sa Jerusalem at giniba ang ilan para gamitin ang mga bato sa pag-aayos ng nagibang pader ng lungsod. 





















###### 11 










Gumawa kayo ng imbakan ng tubig sa pagitan ng dalawang pader, at itoʼy pinuno ninyo ng tubig mula sa dating imbakan. Pero hindi ninyo naisip ang Dios na siyang nagplano nito noong una pa at niloob niya na mangyari ito. 





















###### 12 










Nanawagan sa inyo ang Panginoong Dios na Makapangyarihan na kayoʼy magdalamhati, umiyak, magpakalbo at magsuot ng damit na panluksa <i class="trans-change">bilang tanda ng inyong pagsisisi_. 





















###### 13 










Sa halip, nagdiwang kayo at nagsaya. Nagkatay kayo ng mga baka at tupa, at nagkainan at nag-inuman. Sabi ninyo, "<i class="trans-change">Magpakasaya tayo,_ kumain tayoʼt uminom, dahil baka bukas, mamamatay na tayo." 





















###### 14 










Sinabi sa akin ng Panginoong Makapangyarihan na hindi niya kayo patatawarin sa kasalanang ito habang kayoʼy nabubuhay.

## Ang Mensahe para kay Shebna 





















###### 15 










Inutusan ako ng Panginoong Dios na Makapangyarihan na puntahan ko si Shebna na katiwala ng palasyo, at sabihin sa kanya, 





















###### 16 










"Sino ka ba para humuhukay sa gilid ng bundok para gumawa ng libingang kasama ng mga bayani? Sino ang nagbigay sa iyo ng pahintulot na gawin ito? 





















###### 17 










Mag-ingat ka! Kahit na ikaw ay makapangyarihan, huhulihin ka at itatapon ng Panginoon. 





















###### 18 










Bibilugin ka niya na parang bola at itatapon sa maluwang na lupain. Doon ka mamamatay at doon din mawawasak ang mga karwaheng ipinagmamalaki mo. Nagdulot ka ng kahihiyan sa iyong amo. 





















###### 19 










<i class="trans-change">Sinasabi pa ng Panginoon sa iyo,_ 'Paaalisin kita sa iyong katungkulan. 





















###### 20 










Sa araw na iyon, tatawagin ko ang lingkod kong si Eliakim na anak ni Hilkia. 





















###### 21 










Ipapasuot ko sa kanya ang damit mong pang-opisyal pati ang iyong sinturon, at ibibigay ko sa kanya ang kapangyarihan mo. Siya ang magiging pinakaama ng mga taga-Jerusalem at taga-Juda. 





















###### 22 










Ibibigay ko sa kanya ang susi ng kaharian ni David. Kapag binuksan niya ang pintuan, walang makapagsasara nito, at kapag sinarhan niya walang makapagbubukas nito. 





















###### 23 










Palalakasin ko siya sa kanyang katungkulan na parang matibay na sabitan sa dingding, at magbibigay siya ng karangalan sa kanyang pamilya. 





















###### 24 










At ang buo niyang pamilya at mga kamag-anak ay aasa sa kanya. Para siyang sabitan na pinagsasabitan ng sari-saring maliliit na lalagyan mula sa tasa hanggang sa mga palayok. 





















###### 25 










Sa araw na iyon <i class="trans-change">kapag marami na ang nakasabit sa kanya_, mahuhulog siya at mawawasak ang lahat ng nakasabit sa kanya. <i class="trans-change">Mangyayari nga ito_ dahil <i class="trans-change">ako_, ang Panginoon, ang nagsasabi nito.' "

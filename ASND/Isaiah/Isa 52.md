---
Aliases: [Isaiah 52]
previous: ['Isa 51']
up: ['Isaiah']
next: ['Isa 53']
---
# Isaiah 52

***






















###### 1 










Bumangon ka, O Zion, at magpakatatag. Ipakita mo ang iyong kapangyarihan, O banal na lungsod ng Jerusalem, dahil ang mga kaaway mong hindi mga Israelita,[^a] na itinuturing mong marumi ay hindi na muling makakapasok sa iyo. 





















###### 2 










Huwag ka nang malungkot katulad ng taong nagluluksa na nakaupo sa lupa. Bumangon ka na at muling mamahala. At kayong mga mamamayan ng Jerusalem, palayain nʼyo na ang inyong sarili mula sa pagkabihag. ###### 3-4 Sapagkat ito ang sinasabi ng Panginoong Dios, "Binihag kayo na parang mga taong ipinagbili bilang alipin na walang bayad, kaya tutubusin ko kayo ng wala ring bayad. Pumunta kayo noon sa Egipto upang doon manirahan <i class="trans-change">at inapi kayo roon_. At noong huli inapi rin kayo ng Asiria. 





















###### 5 










Ngayon, ano na naman ang nangyari sa inyo? Binihag kayo <i class="trans-change">ng Babilonia_ na parang wala ring bayad. Pinamahalaan nila kayo at nilait. Maging ako ay lagi rin nilang nilalapastangan. 





















###### 6 










Pero darating ang araw na malalaman ninyo kung sino ako, dahil ako mismo ang nagsasalita sa inyo. Oo, ako nga." 





















###### 7 










O napakagandang tingnan ang mga sugong dumadaan sa mga kabundukan na nagdadala ng magandang balita ng kapayapaan at kabutihan sa Jerusalem, dahil ililigtas na ito ng Dios. Sasabihin nila sa mga taga-Jerusalem, "Naghahari na ang inyong Dios!" 





















###### 8 










Sisigaw sa tuwa ang mga tagapagbantay ng lungsod dahil makikita nila ang pagbabalik ng Panginoon sa Jerusalem. 





















###### 9 










Sisigaw sa tuwa ang gibang Jerusalem dahil aaliwin at palalakasin na ng Panginoon ang kanyang mga mamamayan. Ililigtas niya ang Jerusalem! 





















###### 10 










Ipapakita ng Panginoon ang natatangi[^b] niyang kapangyarihan sa lahat ng bansa, at makikita ng buong mundo[^c] ang pagliligtas ng ating Dios. 





















###### 11 










Kayong mga tagapagdala ng mga kagamitan ng templo ng Panginoon, umalis na kayo sa Babilonia. Huwag kayong hihipo ng mga bagay na itinuturing na marumi. Umalis na kayo sa Babilonia, at magpakabanal. 





















###### 12 










Pero ngayon, hindi nʼyo na kailangang magmadali sa pag-alis, na para bang tumatakas. Dahil ang Panginoon ang mangunguna sa inyo. Ang Dios ng Israel ang magtatanggol sa inyo. ## Ang Nagdurusang Lingkod ng Panginoon 





















###### 13 










Sinabi ng Panginoon, "Ang aking lingkod ay magtatagumpay. Magiging tanyag siya at pararangalan. 





















###### 14 










Marami ang magugulat sa kanya, dahil halos mawasak na ang kanyang mukha at parang hindi na mukha ng tao. 





















###### 15 










Pati ang mga bansa ay mamamangha sa kanya. Ang mga hari ay hindi makakapagsalita dahil sa kanya, dahil makikita nila ang mga bagay na hindi pa nasasabi sa kanila. At mauunawaan nila ang mga bagay na hindi pa nila naririnig." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 52:1 _hindi mga Israelita_<i class="alternate">:_ sa literal, <i class="alternate">mga hindi tuli._ [^b]: 52:10 _natatangi_<i class="alternate">:_ o, <i class="alternate">banal._ [^c]: 52:10 _buong mundo_<i class="alternate">:_ sa literal, <i class="alternate">pinakadulo ng mundo._

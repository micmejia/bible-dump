---
Aliases: [Isaiah 9]
previous: ['Isa 8']
up: ['Isaiah']
next: ['Isa 10']
---
# Isaiah 9

***






















###### 1 










Pero darating ang araw na mawawala rin ang kadiliman sa <i class="trans-change">lupaing_ nasa kahirapan. Noong una, inilagay ng Panginoon sa kahihiyan ang lupain ng Zebulun at Naftali. Pero darating ang araw na pararangalan niya ang mga lugar na ito na daanan patungo sa lawa[^a] at nasa kabila ng <i class="trans-change">Ilog ng_ Jordan. Ang mga lugar na itoʼy sakop ng Galilea at tinitirhan ng mga hindi Judio. 





















###### 2 










Nabubuhay sa kadiliman ang mga tao roon, ngunit makakakita sila ng matinding liwanag. Kahit nasa kadiliman sila at natatakot mamatay, maliliwanagan sila. 





















###### 3 










<i class="trans-change">Panginoon,_ bigyan nʼyo po sila ng malaking kagalakan, at matutuwa sila sa presensya nʼyo katulad ng mga taong natutuwa kapag panahon na ng anihan, o katulad din ng mga taong nagdiriwang sa paghahati-hati nila ng mga nasamsam sa digmaan. 





















###### 4 










Sapagkat palalayain nʼyo sila sa mga umaapi sa kanila. Magiging katulad sila ng mga hayop na binali nʼyo ang pamatok na kahoy na pasan-pasan nila at ang pamalo na ipinapalo sa kanila. Gagawin nʼyo po sa kanila ang ginawa nʼyo noon nang lupigin nʼyo ang mga taga-Midian.[^b] 





















###### 5 










<i class="trans-change">Matutuwa sila_ dahil <i class="trans-change">matitigil na ang mga digmaan_. Susunugin na ang mga uniporme ng mga sundalo na puno ng dugo, pati ang kanilang mga bota. 





















###### 6 










Ipapanganak ang isang batang lalaki na maghahari sa amin. Tatawagin siyang, "Kahanga-hangang Tagapayo, Makapangyarihang Dios, Walang Hanggang Ama, at Prinsipe ng Kapayapaan." 





















###### 7 










Hindi magwawakas ang pag-unlad ng kanyang pamamahala, at maghahari ang kapayapaan. Siya ang magmamana ng kaharian ni David. Patatatagin niya ito at paghahariang may katarungan at katuwiran magpakailanman. Sisiguraduhin ng Panginoong Makapangyarihan na matutupad ito. ## Ang Galit ng Dios sa Israel 





















###### 8 










Sinabi ng Panginoon na parurusahan niya ang Israel, ang lahi ni Jacob. 





















###### 9 










At alam[^c] ito ng lahat ng tao sa Israel,[^d] pati ng mga nasa Samaria na kabisera nito. Pero nagmamataas pa rin sila at payabang na sinasabi, 





















###### 10 










"Mawasak man ang mga itinayo naming bahay na yari sa brik at kahoy na sikomoro, papalitan naman namin ito ng bato at kahoy na sedro." 





















###### 11 










Kaya ipapasalakay sila ng Panginoon sa mga taga-Asiria na kaaway ni <i class="trans-change">Haring_ Rezin. 





















###### 12 










Ang Israel ay wawasakin ng mga taga-Aram sa gawing silangan, at ng mga Filisteo sa gawing kanluran, <i class="trans-change">tulad ng mabangis na hayop_ na sisila sa kanila. Pero hindi pa napapawi ang galit ng Panginoon, kaya nakahanda pa siyang magparusa sa kanila. 





















###### 13 










Dahil ayaw pa ring magbalik-loob ng mga Israelita sa Panginoong Makapangyarihan na nagparusa sa kanila, 





















###### 14 










hindi magtatagal ay paparusahang muli ng Panginoon ang buong Israel. Matutulad sila sa hayop na puputulan ng buntot at ulo. 





















###### 15 










Ang ulo ay ang mga pinuno at ang mga iginagalang na tao, at ang buntot ay ang mga sinungaling na propeta. 





















###### 16 










Ang mga namumuno sa mga mamamayan ng Israel ay ang mga nanlilinlang sa kanila, kaya naliligaw ang mga mamamayan. 





















###### 17 










Dahil dito, hindi nalulugod ang Panginoon sa mga kabataan nilang lalaki, at hindi niya kinakaawaan ang mga ulila nilaʼt mga biyuda. Sapagkat masama ang lahat at hindi makadios; nakakahiya ang lahat ng sinasabi nila. Kaya hindi pa rin mapapawi ang galit ng Panginoon, at nakahanda pa siyang magparusa sa kanila. 





















###### 18 










Sapagkat ang kasamaan nila ay tulad ng apoy na tumutupok ng mga halamang may tinik. Naglalagablab ito na parang apoy na tumutupok ng mga kahoy, at ang makapal na usok ay pumapailanlang. 





















###### 19 










Dahil sa galit ng Panginoong Makapangyarihan, masusunog ang kanilang lupain, at silaʼy magiging panggatong na lalamunin ng apoy. Ayaw nilang kaawaan kahit na kapwa nila Israelita. 





















###### 20 










Anumang pagkain ang makita nila ay kukunin nila at kakainin, pero hindi pa rin sila mabubusog. Kaya kakainin na nila pati ang kanilang mga anak.[^e] 





















###### 21 










Mag-aaway ang Manase at ang Efraim, at lulusubin nilang dalawa ang Juda. Pero ang galit ng Panginoon ay hindi pa rin mapapawi at nakahanda pa siyang magparusa sa kanila. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 9:1 _daanan patungo sa lawa_<i class="alternate">:_ o, <i class="alternate">malapit sa lawa._ [^b]: 9:4 _noon nang lupigin nʼyo ang mga taga-Midian_<i class="alternate">:_ Tinutukoy nito ang panalo ni Gideon laban sa bansang Midian noong niligtas ng Dios ang Israel sa dayuhang sumasakop sa kanila (Hukom 7–8). [^c]: 9:9 _alam_<i class="alternate">:_ o, <i class="alternate">malalaman._ [^d]: 9:9 _Israel_<i class="alternate">:_ Tingnan ang footnote sa 7:2. [^e]: 9:20 _mga anak_<i class="alternate">:_ o, <i class="alternate">mga bisig._ Sa ibang mga teksto ng Septuagint, <i class="alternate">kapatid_ o, <i class="alternate">kamag-anak._ Sa Targum, <i class="alternate">kapwa._

---
Aliases: [James 2]
previous: ['Jas 1']
up: ['James']
next: ['Jas 3']
---
# James 2

***






















###### 1 










Mga kapatid, bilang mga mananampalataya ng dakila nating Panginoong Jesu-Cristo, dapat wala kayong pinapaboran. 





















###### 2 










Halimbawa, dumating sa inyong pagtitipon ang isang mayaman na_ may gintong singsing at nakasuot ng mamahaling damit, at dumating din ang isang mahirap na punit-punit naman ang damit. 





















###### 3 










Kung aasikasuhin nʼyo nang mabuti ang nakasuot ng mamahaling damit at bibigyan ng upuan, samantalang ang mahirap ay patatayuin na lang ninyo o pauupuin sa sahig, 





















###### 4 










hindi baʼt may pinapaboran kayo ayon sa masama ninyong pag-iisip? 





















###### 5 










Makinig kayo, mga minamahal kong kapatid: Hindi baʼt pinili ng Dios ang mga mahihirap sa mundong ito upang maging mayaman sa pananampalataya, at maging tagapagmana ng kahariang ipinangako niya sa mga nagmamahal sa kanya? 





















###### 6 










Ngunit minamaliit nʼyo naman ang mga mahihirap. Hindi baʼt ang mga mayayaman ang nagpapahirap at nagpaparatang sa inyo? 





















###### 7 










Hindi baʼt sila ang nanlalait sa marangal na pangalan ni Jesu-Cristo_, at sa pangalang ito kayo nakilala? 





















###### 8 










Pero kung sinusunod nʼyo ang utos ng Hari sa Kasulatan, na nagsasabi, "Mahalin mo ang iyong kapwa, gaya ng pagmamahal mo sa iyong sarili," mabuti ang ginagawa ninyo. 





















###### 9 










Ngunit kung may pinapaboran kayo, nagkakasala kayo at ayon sa Kautusan dapat kayong parusahan, dahil nilabag nʼyo ang utos na ito. 





















###### 10 










Ang tumutupad sa buong Kautusan pero lumabag sa isa sa mga ito ay lumabag na rin sa buong Kautusan. 





















###### 11 










Sapagkat ang Dios na nag-utos, "Huwag kang mangangalunya," ay nagsabi ring, "Huwag kang papatay." Hindi ka nga nangangalunya, pero pumapatay ka naman, nilalabag mo pa rin ang Kautusan. 





















###### 12 










Kaya mag-ingat kayo sa pananalita at gawa nʼyo, dahil ang Kautusan na nagpalaya sa inyo ang siya ring hahatol sa inyo. 





















###### 13 










Walang awang hahatulan ng Dios ang hindi marunong maawa; pero ang maawain sa kapwa ay hindi kailangang matakot sa oras ng paghatol.

## Ang Pananampalataya at Mabuting Gawa 





















###### 14 










Mga kapatid, ano bang mapapala ng isang tao kung sabihin niyang mayroon siyang pananampalataya, pero wala naman siyang mabuting_ gawa? Maliligtas ba siya ng ganyang pananampalataya? 





















###### 15 










Halimbawa, walang maisuot at walang makain ang isang kapatid, 





















###### 16 










at sasabihan mo, "Pagpalain ka ng Dios at hindi ka sana ginawin at magutom," pero hindi mo naman siya binigyan ng kailangan niya, may nagawa ba itong mabuti? 





















###### 17 










Ganito rin naman ang pananampalataya; kung hindi ito kinakikitaan ng mabuting_ gawa, wala itong kabuluhan. 





















###### 18 










Kung talagang may magsasabi, "May pananampalataya ako, at ikaw naman ay may mabuting_ gawa." Ito naman ang isasagot ko,_ paano ko makikita ang pananampalataya mo kung wala ka namang mabuting_ gawa? Ipapakita ko sa iyo na may pananampalataya ako sa pamamagitan ng mabuti_ kong gawa. 





















###### 19 










Naniniwala ka na may iisang Dios? Mabuti iyan! Pero kahit ang masasamang espiritu man ay naniniwala rin, at nanginginig pa nga sa takot_. 





















###### 20 










Ikaw na walang pang-unawa, gusto mo bang patunayan ko na walang kabuluhan ang pananampalataya kung walang mabuting_ gawa? 





















###### 21 










Hindi baʼt itinuring na matuwid ng Dios_ ang ninuno nating si Abraham dahil sa mabuti niyang_ gawa nang ihandog niya sa altar ang anak niyang si Isaac? 





















###### 22 










Makikita mo na ang pananampalataya niyaʼy may kasamang mabuting_ gawa. Naipakita na tunay ang pananampalataya niya sa pamamagitan ng mabuting_ gawa. 





















###### 23 










Natupad ang sinasabi ng Kasulatan, "Sumampalataya si Abraham sa Dios, at dahil dito, itinuring siyang matuwid. Tinawag pa nga siyang kaibigan ng Dios." 





















###### 24 










Dito nʼyo makikita na itinuturing na matuwid ng Dios_ ang tao dahil sa mabuti nitong_ gawa at hindi dahil sa pananampalataya lamang. 





















###### 25 










Ganoon din si Rahab, ang babaeng bayaran. Itinuring siyang matuwid dahil itinago niya ang mga espiya ng mga Israelita_ at itinuro ang ibang daan para makatakas sila. 





















###### 26 










Kung paanong patay ang katawang walang espiritu, patay din ang pananampalataya kung walang mabuting_ gawa.

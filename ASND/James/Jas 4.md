---
Aliases: [James 4]
previous: ['Jas 3']
up: ['James']
next: ['Jas 5']
---
# James 4

***






















###### 1 










Ano ba ang pinagmumulan ng mga pag-aaway at alitan ninyo? Hindi baʼt ang masasamang kagustuhan na naglalaban-laban sa puso nʼyo? 





















###### 2 










May mga ninanais kayo pero hindi nʼyo makamtan, kaya handa kayong pumatay dahil dito. May mga gusto kayong makuha at kapag hindi ito nangyari, nag-aaway-away kayo. Hindi nʼyo nakakamtan ang mga ninanais nʼyo dahil hindi kayo humihingi sa Dios. 





















###### 3 










At kung humihingi naman kayo, wala kayong natatanggap dahil humihingi kayo nang may masamang motibo para mapagbigyan ang sarili nʼyong kasiyahan. 





















###### 4 










Kayong mga hindi tapat sa Dios, hindi nʼyo ba alam na kaaway ng Dios ang umiibig sa mundo? Kaya ang sinumang nagnanais makipagkaibigan sa mundo ay ginagawa niyang kaaway ng Dios ang sarili niya. 





















###### 5 










Huwag ninyong isipin na walang kabuluhan ang sinasabi ng Kasulatan, "Ayaw ng Espiritung pinatira sa atin na may kaagaw sa pag-ibig niya."[^a] 





















###### 6 










Ngunit sapat ang biyayang ibinigay ng Dios. Kaya nga sinasabi sa Kasulatan, "Kinakalaban ng Dios ang mga mapagmataas, pero kinakaawaan niya ang mapagpakumbaba."[^b] 





















###### 7 










Kaya magpasakop kayo sa Dios. Labanan nʼyo ang diyablo at lalayo ito sa inyo. 





















###### 8 










Lumapit kayo sa Dios at lalapit din siya sa inyo. Kayong mga makasalanan, mamuhay kayo nang malinis. At kayong mga nagdadalawang-isip, linisin nʼyo ang inyong puso. 





















###### 9 










Maging malungkot kayo at maghinagpis <i class="trans-change">dahil sa mga kasalanan nʼyo_. Palitan nʼyo ng pagdadalamhati ang pagsasaya ninyo. 





















###### 10 










Magpakumbaba kayo sa harapan ng Panginoon, at itataas niya kayo. ## Paalala sa Paghuhusga sa Kapwa 





















###### 11 










Mga kapatid, huwag ninyong siraan ang isaʼt isa. Ang naninira o humahatol sa kapatid niya ay nagsasalita laban sa Kautusan at humahatol sa Kautusan. At kung ikaw ang humahatol sa Kautusan, hindi ka na tagatupad nito kundi isa nang hukom. 





















###### 12 










Ngunit ang Dios lang ang nagbigay ng Kautusan at siya lamang ang hukom. Tanging siya ang may kakayahang magligtas at magparusa.[^c] Kaya sino ka para husgahan ang kapwa mo? ## Paalala sa Pagmamalaki 





















###### 13 










Makinig kayo sa akin, kayong nagsasabi, "Ngayon o bukas, pupunta kami sa isang bayan. Mamamalagi kami roon ng isang taon, magnenegosyo, at kikita ng malaki." 





















###### 14 










Sa katunayan, hindi nʼyo alam kung ano ang mangyayari sa inyo bukas. Sapagkat ang buhay ay parang hamog na lilitaw nang sandali at mawawala pagkatapos. 





















###### 15 










Kaya nga, ito ang dapat ninyong sabihin: "Kung loloobin ng Panginoon at mabubuhay pa tayo, ganito o kaya ganoon ang gagawin natin." 





















###### 16 










Ngunit sa ngayon, nagmamalaki at nagmamayabang kayo. Ang ganyang pagyayabang ay masama. 





















###### 17 










Kung alam ng isang tao ang mabuti na dapat niyang gawin, pero hindi naman ginagawa, nagkakasala siya. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 4:5 _Ayaw ng … pag-ibig niya_<i class="alternate">:_ o, <i class="alternate">Nais ng Dios na siya lang ang mamahalin ng espiritung ibinigay niya sa atin._ [^b]: 4:6 Kaw. 3:34. [^c]: 4:12 _magparusa_<i class="alternate">:_ sa literal, <i class="alternate">mamuksa._

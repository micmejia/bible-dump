---
Aliases: [Jeremiah 15]
previous: ['Jer 14']
up: ['Jeremiah']
next: ['Jer 16']
---
# Jeremiah 15

***






















###### 1 










Sinabi sa akin ng Panginoon, "Kahit sina Moises at Samuel pa ang magmakaawa sa akin para sa mga taong ito, hindi ko sila kahahabagan. Kaya ilayo mo sila sa akin. Paalisin mo sila! 





















###### 2 










Kung magtatanong sila kung saan sila pupunta, sabihin mo na ito ang sinabi ko: 'Ang mga itinalagang mamatay ay mamamatay. Ang ibaʼy itinalagang mamatay sa digmaan at ang ibaʼy sa taggutom. Ang iba namaʼy itinalagang bihagin.' 





















###### 3 










"<i class="trans-change">Ako,_ ang Panginoon, ay nagsasabing ipapadala ko sa kanila ang apat na uri ng mamumuksa: Mamamatay sila sa digmaan, kakaladkarin ng mga aso ang mga bangkay nila, tutukain sila ng mga ibon at ang natitira sa mga bangkay nilaʼy uubusin ng mababangis na hayop. 





















###### 4 










Kamumuhian sila ng lahat ng bansa sa mundo dahil sa ginawa ni Manase na anak ni Hezekia sa Jerusalem noong hari pa siya ng Juda. 





















###### 5 










"<i class="trans-change">O mga taga-Jerusalem,_ sino kaya ang mahahabag sa inyo? Sino kaya ang malulungkot para sa inyo? At sino kaya ang magtatanong tungkol sa inyong kalagayan? 





















###### 6 










Itinakwil nʼyo ako; palagi nʼyo akong tinatalikuran. Kaya <i class="trans-change">ako,_ ang Panginoon, ay nagsasabing iuunat ko na ang mga kamay ko para lipulin kayo. Sawa na akong kahabagan kayo. 





















###### 7 










Parurusahan ko kayo na parang ipa na tinatahip sa pintuan ng lungsod. Lilipulin ko kayo at ang mga anak ninyo, dahil hindi ninyo tinalikuran ang inyong masasamang ugali. 





















###### 8 










Pararamihin ko ang inyong mga biyuda na <i class="trans-change">parang_ mas marami pa kaysa sa buhangin sa tabing-dagat. Sa katanghaliang tapat, ipapadala ko ang lilipol sa mga ina ng mga kabataan ninyong lalaki. Biglang darating sa inyo ang pagdadalamhati at takot. 





















###### 9 










May inang mawawalan ng pitong anak na lalaki. Hihimatayin siya at mahihirapang huminga. Ang kanyang <i class="trans-change">mga anak ay parang_ araw na lumubog nang napakaaga pa. Mapapahiya siya <i class="trans-change">dahil wala na siyang anak_. At ang mga matitirang buhay ay ipapapatay ko rin sa mga kaaway. <i class="trans-change">Ako,_ ang Panginoon, ang nagsasabi nito." ## Dumaing si Jeremias 





















###### 10 










Kaawa-awa ako! Sanaʼy hindi na ako isinilang ng aking ina! Palagi akong kinakalaban sa buong Juda. Wala akong utang kaninuman, at hindi rin ako nagpapautang, pero isinusumpa ako ng lahat. 





















###### 11 










Sinabi <i class="trans-change">sa akin_ ng Panginoon, "Ang totoo, magiging mabuti ang lahat para sa iyo. Makikiusap sa iyo ang mga kaaway mo na ipanalangin mo sila sa panahon ng paghihirap at pagdadalamhati nila. 





















###### 12 










"<i class="trans-change">Kung papaanong_ walang makakabali ng piraso ng bakal o tanso, <i class="trans-change">wala ring makakatalo sa mga kaaway_ na galing sa hilaga. 





















###### 13 










Ipapasamsam ko sa mga kaaway nʼyo ang mga kayamanan at ari-arian nʼyo dahil sa mga kasalanang ginawa ninyo sa buong bansa. 





















###### 14 










Ipapaalipin ko kayo sa mga kaaway nʼyo sa lupaing hindi nʼyo alam, at ipadarama ko sa inyo ang galit ko na parang nagliliyab na apoy." 





















###### 15 










<i class="trans-change">Sinabi ni Jeremias,_ "Panginoon, alam nʼyo po ang lahat! Alalahanin at tulungan nʼyo po ako. Ipaghiganti nʼyo ako sa mga umuusig sa akin. <i class="trans-change">Alam ko na_ hindi kayo madaling magalit, kaya huwag nʼyo po akong hayaang mamatay. Alalahanin nʼyo po ang mga paghihirap ko dahil sa inyo. 





















###### 16 










Noong nagsalita kayo sa akin, pinakinggan ko po kayo. Ang mga salita po ninyo ay kagalakan ko; at akoʼy sa inyo, O Panginoong Dios na Makapangyarihan. 





















###### 17 










Hindi po ako sumama sa mga kasayahan at kagalakan nila. Nag-iisa po ako dahil nakikipag-usap kayo sa akin at sinabi nʼyo sa akin ang tungkol sa galit ninyo. 





















###### 18 










Bakit hindi po natatapos ang paghihirap ko? Bakit hindi na gumagaling ang mga sugat ko? Hindi na po ba magagamot ang mga ito? Bibiguin nʼyo po ba ako na parang sapa na natutuyo kapag tag-araw?" 





















###### 19 










Kaya sinabi <i class="trans-change">sa akin_ ng Panginoon, "Kung magsisisi ka, pababalikin kita sa piling ko para patuloy kang makapaglingkod sa akin. Kung magsasalita ka ng mga makabuluhang bagay at iiwasan ang mga bagay na walang kabuluhan, muli kitang gagawing tagapagsalita ko. Kinakailangang sila ang lumapit sa iyo at hindi ikaw ang lalapit sa kanila. 





















###### 20 










Gagawin kitang parang matibay na tansong pader para sa mga taong ito. Kakalabanin ka nila pero hindi ka nila matatalo, dahil kasama mo ako. Iingatan kita at ililigtas. 





















###### 21 










Ililigtas kita sa kamay ng masasama at mararahas na tao."

---
Aliases: [Jeremiah 19]
previous: ['Jer 18']
up: ['Jeremiah']
next: ['Jer 20']
---
# Jeremiah 19

***






















###### 1 










Sinabi sa akin_ ng Panginoon, "Bumili ka ng banga sa magpapalayok. Pagkatapos, magsama ka ng mga tagapamahala ng mga tao at tagapamahala ng mga pari, 





















###### 2 










at pumunta kayo sa Lambak ng Ben Hinom malapit sa Pintuan na Pinagtatapunan ng mga Basag na Palayok. At doon mo sabihin ang sinabi ko sa iyo. 





















###### 3 










Sabihin mo, 'Mga hari ng Juda at mga taga-Jerusalem, pakinggan nʼyo ang mensahe ng Panginoong Makapangyarihan, ang Dios ng Israel. Ito ang sinabi niya: Magpapadala ako ng malagim na kapahamakan sa lugar na ito at ang sinumang makakarinig tungkol dito ay talagang matatakot. 





















###### 4 










Gagawin ko ito_ dahil itinakwil ako ng mga mamamayan ko at ginawa nilang handugan ng mga handog na sinusunog para sa mga dios-diosan ang kapatagang ito. Hindi naman nila kilala ang mga dios-diosang ito, at hindi rin kilala ng mga ninuno nila o ng mga hari sa Juda. Pumatay pa sila ng mga walang malay na bata_ sa lugar na ito. 





















###### 5 










Nagtayo sila ng mga sambahan para kay Baal, at sinunog nila roon ang mga anak nila bilang mga handog sa kanya. Hindi ko ito iniutos sa kanila, ni hindi man lang ito pumasok sa isip ko. 





















###### 6 










Kaya mag-ingat kayo, dahil ako,_ ang Panginoon ay nagsasabing darating ang panahon na ang lugar na itoʼy hindi na tatawaging Tofet o Lambak ng Ben Hinom, kundi Lambak ng Patayan. 





















###### 7 










Sisirain ko sa lugar na ito ang binabalak ng Juda at Jerusalem. Ipapapatay ko sila sa mga kaaway nila sa pamamagitan ng digmaan, at ipapakain ko ang mga bangkay nila sa mga ibon at mga hayop sa gubat. 





















###### 8 










Wawasakin ko ang lungsod na ito at hahamakin. Ang mga dumadaan ay mangingilabot at halos hindi makapaniwala dahil sa nangyari rito. 





















###### 9 










Papalibutan ng mga kaaway ang lungsod na ito hanggang sa ang mga mamamayan dito ay maubusan ng pagkain. Kaya kakainin nila ang kapwa nila at pati na ang sarili nilang anak.' " 





















###### 10 










Pagkatapos ay sinabi sa akin ng Panginoon_, "Basagin mo ang banga sa harap ng mga taong sumama sa iyo. 





















###### 11 










Sabihin mo sa kanila na ako_, ang Panginoong Makapangyarihan ay nagsasabing wawasakin ko ang bansa ng Juda_ at ang lungsod ng Jerusalem_ katulad ng pagbasag ko sa bangang ito na hindi na muling mabubuo. Ililibing nila ang maraming_ bangkay sa Tofet hanggang sa wala nang mapaglibingan. 





















###### 12 










Ito ang gagawin ko sa Jerusalem at sa mga mamamayan nito. Ituturing itong marumi_ gaya ng Tofet. 





















###### 13 










Ang lahat ng bahay sa Jerusalem, pati ang palasyo ng hari ng Juda ay ituturing na marumi katulad ng Tofet. Sapagkat sa bubungan ng mga bahay na ito ay nagsunog sila ng mga insenso para sa kanilang dios na mga bituin, at nag-alay ng mga handog na inumin para sa mga dios." 





















###### 14 










Nang masabi na ni Jeremias ang ipinapasabi ng Panginoon, umalis siya sa Tofet at pumunta sa bulwagan ng templo ng Panginoon at sinabi sa mga tao, 





















###### 15 










"Makinig kayo, dahil ito ang sinasabi ng Panginoong Makapangyarihan, ang Dios ng Israel: Ipapadala ko sa lungsod na ito at sa mga baryo sa palibot ang sinabi kong parusa dahil matigas ang ulo nila at ayaw nilang makinig sa mga sinabi ko."

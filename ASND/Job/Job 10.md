---
Aliases: [Job 10]
previous: ['Job 9']
up: ['Job']
next: ['Job 11']
---
# Job 10

***






















###### 1 










"Kinasusuklaman ko ang buhay ko, kaya dadaing ako hanggaʼt gusto ko. Sasabihin ko ang aking sama ng loob. 





















###### 2 










Ito ang sasabihin ko sa Dios: 'Huwag nʼyo akong hatulan na masama ako. Sabihin nʼyo sa akin kung ano ang kasalanan ko sa inyo. 





















###### 3 










Natutuwa ba kayo na pinahihirapan nʼyo ako? Bakit nʼyo itinatakwil ang inyong nilikha, at sinasang-ayunan naman ang binabalak ng masama? 





















###### 4 










Ang paningin nʼyo baʼy tulad ng paningin ng tao? 





















###### 5 










Ang buhay nʼyo baʼy kasing-ikli ng buhay ng tao? 





















###### 6 










Bakit pilit nʼyo akong hinahanapan ng kasalanan? 





















###### 7 










Alam nʼyong wala akong kasalanan, pero sino ang makapagtatanggol sa akin mula sa inyong kamay? 





















###### 8 










" 'Kayo ang gumawa at humubog sa akin, at ngayon kayo rin ang sisira sa akin. 





















###### 9 










Alalahanin ninyong akoʼy hinubog nʼyo mula sa lupa at ngayon baʼy ibabalik nʼyo na ako sa lupa? 





















###### 10 










Hindi baʼt kayo ang humubog sa akin <i class="trans-change">mula sa sinapupunan ng aking ina_ na parang keso na hinubog mula sa gatas? 





















###### 11 










Binuo nʼyo ang aking mga buto at litid, at saka binalutan ng laman at balat. 





















###### 12 










Pagkatapos, binigyan nʼyo ako ng buhay, pinakitaan ng kabutihan at iningatan. 





















###### 13 










Pero nalaman ko na ang tunay ninyong plano sa akin 





















###### 14 










ay ang bantayan ako kung magkakasala ako at kapag nangyari iyon, hindi nʼyo ako patatawarin. 





















###### 15 










Nagkasala man ako o hindi, pareho lang naman na nakakaawa ako, dahil sa labis na kahihiyan at paghihirap na dinaranas ko. 





















###### 16 










Pinagsisikapan kong bumangon, pero para kayong leon na nakaabang sa akin. Ginagamit nʼyo ang inyong kapangyarihan laban sa akin. 





















###### 17 










Patuloy nʼyo akong isinasakdal at lalo kayong nagagalit sa akin. Walang tigil nʼyo akong nilulusob. 





















###### 18 










" 'Bakit niloob nʼyo pa na isilang ako? Sanaʼy namatay na lang ako at wala nang nakakita sa akin. 





















###### 19 










Hindi na lang sana ako nilikha. Namatay na lang sana ako bago isinilang at itinuloy sa libingan. 





















###### 20 










Maikling panahon na lang ang natitira sa akin, kaya hayaan nʼyo na lang ako para kahit saglit man lang ay sumaya naman ako, 





















###### 21 










bago ako pumunta sa lugar na malungkot at madilim, at hindi na ako makakabalik pa rito. 





















###### 22 










Napakadilim sa lugar na iyon; palaging gabi at walang liwanag, at naghahari doon ang kaguluhan.' "

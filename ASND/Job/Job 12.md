---
Aliases: [Job 12]
previous: ['Job 11']
up: ['Job']
next: ['Job 13']
---
# Job 12

***






















###### 1 










Sumagot si Job, 





















###### 2 










"Ang akala nʼyo baʼy kayo lang ang marunong at wala nang matitirang marunong kapag namatay kayo? 





















###### 3 










Ako man ay marunong din gaya ninyo; hindi kayo nakahihigit sa akin. Alam ko rin ang lahat ng sinasabi ninyo. 





















###### 4 










Pero naging katawa-tawa ako sa aking mga kaibigan, kahit na matuwid ako at walang kapintasan, at kahit sinagot ng Dios ang mga dalangin ko noon. 





















###### 5 










Ang mga taong naghihirap na gaya ko na_ tila mabubuwal ay kinukutya ng mga taong walang problema. 





















###### 6 










Pero ang mga tulisan at ang mga taong ginagalit ang Dios ay namumuhay ng payapa gayong ang dinidios nilaʼy ang sarili nilang kakayahan.

###### 7-8 "Matututo ka sa ibaʼt ibang hayop – ang lumalakad, lumilipad, gumagapang, at ang lumalangoy. 





















###### 9 










Sapagkat alam nila na ang Panginoon ang may gawa nito. 





















###### 10 










Nasa kamay niya ang buhay o hininga ng bawat nilalang, pati na ng tao. 





















###### 11 










Kung alam ng dila ng tao kung alin ang masarap o hindi masarap na pagkain, alam din ng tainga ng tao kung alin ang mabuti o masamang salita. 





















###### 12 










Maraming alam sa buhay_ ang matatanda, dahil habang tumatagal ang buhay nila, lalong dumarami ang kanilang nalalaman. 





















###### 13 










"Pero_ ang Dios ay hindi lang nagtataglay ng_ karunungan, nasa kanya rin_ ang kapangyarihan, at siya lang_ ang nakakaunawa kung ano ang dapat gawin_. 





















###### 14 










Walang makapag-aayos ng kanyang sinisira, at walang makapagpapalaya sa kanyang ikinukulong. 





















###### 15 










Kung pipigilin niya ang ulan, matutuyo ang lupa, at kung ibubuhos naman niya ito, babahain ang lupa. 





















###### 16 










Makapangyarihan siyaʼt matagumpay, at nasa ilalim ng kanyang kapangyarihan ang mandaraya at ang dinadaya. 





















###### 17 










Inaalisan niya ng karunungan ang mga tagapayo, at ginagawang mangmang ang mga hukom. 





















###### 18 










Pinaaalis niya ang mga hari sa kanilang trono at ipinabibihag. 





















###### 19 










Tinatanggal niya sa tungkulin ang mga pari at ang mga taong may kapangyarihan. 





















###### 20 










Pinatatahimik niya ang mga pinagkakatiwalaang tagapayo at inaalis ang karunungan ng matatanda. 





















###### 21 










Hinahamak niya ang mga mararangal na tao at inaalisan ng kakayahan ang mga may kapangyarihan. 





















###### 22 










Ang mga lihim ay kanyang inihahayag, at ang madilim ay pinapalitan ng liwanag. 





















###### 23 










Pinalalakas niya ang mga bansa at pinapalawak ang kanilang teritoryo, pero ibinabagsak din niya ito at winawasak. 





















###### 24 










Ginagawa niyang mangmang ang kanilang mga pinuno at inililigaw sila sa ilang. 





















###### 25 










Kaya para silang bulag na kumakapa sa dilim at sumusuray-suray na parang lasing.

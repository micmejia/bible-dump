---
Aliases: [Job 14]
previous: ['Job 13']
up: ['Job']
next: ['Job 15']
---
# Job 14

***






















###### 1 










"Ang buhay ng tao ay maikli lamang at puno ng kahirapan. 





















###### 2 










Ang katulad nito ay isang bulaklak, namumukadkad pero agad nalalanta. Katulad din ito ng aninong biglang nawawala. 





















###### 3 










Kaya <i class="trans-change">Panginoon,_ bakit kailangan nʼyo pang bantayan nang ganito ang tao? Gusto nʼyo pa ba siyang[^a] hatulan sa inyong hukuman? 





















###### 4 










May tao bang nabubuhay na lubusang matuwid? Wala! Sapagkat ang lahat ay ipinanganak na makasalanan. 





















###### 5 










Sa simula paʼy itinakda nʼyo na kung gaano kahaba ang itatagal ng buhay ng isang tao. At hindi siya lalampas sa itinakda nʼyong oras sa kanya. 





















###### 6 










Kaya hayaan nʼyo na lamang siya para makapagpahinga naman siya katulad ng isang manggagawa pagkatapos magtrabaho. 





















###### 7 










"Kapag pinutol ang isang puno, may pag-asa pa itong mabuhay at tumubong muli. 





















###### 8 










Kahit na matanda na ang ugat nito at patay na ang tuod, 





















###### 9 










tutubo itong muli na parang bagong tanim kapag nadiligan. 





















###### 10 










Pero kapag ang taoʼy namatay, mawawala na ang lakas niya. Pagkalagot ng hininga niya, iyon na ang wakas niya. 





















###### 11 










Kung papaanong bumababa ang tubig sa dagat at natutuyo ang mga ilog, 





















###### 12 










gayon din naman, ang taoʼy namamatay at hindi na makakabangon pa o magigising sa kanyang pagkakatulog hanggang sa maglaho ang langit. 





















###### 13 










"<i class="trans-change">Panginoon,_ itago nʼyo na lamang po sana ako sa lugar ng mga patay hanggang sa mawala ang galit nʼyo sa akin, at saka nʼyo ako alalahanin sa inyong itinakdang panahon. 





















###### 14 










Kung mamatay ang tao, mabubuhay pa kaya ito? <i class="trans-change">Kung ganoon,_ titiisin ko ang lahat ng paghihirap na ito hanggang sa dumating ang oras na matapos ito. 





















###### 15 










At sa oras na tawagin nʼyo ako, <i class="trans-change">Panginoon,_ sasagot ako, at kasasabikan nʼyo ako na inyong nilikha. 





















###### 16 










Sa mga araw na iyon, babantayan nʼyo pa rin ang aking mga ginagawa, pero hindi nʼyo na aalalahanin pa ang aking mga kasalanan. 





















###### 17 










Parang ipinasok nʼyo ito sa bag at tinakpan para hindi nʼyo na makita. 





















###### 18 










"Pero kung papaanong gumuguho ang mga bundok at nahuhulog ang mga bato mula sa kanilang kinalalagyan, 





















###### 19 










at kung paanong nagiging manipis ang bato sa patuloy na pag-agos ng tubig, at gumuguho ang lupa dahil sa malakas na ulan, ganyan nʼyo rin sinisira ang pag-asa ng tao. 





















###### 20 










Nilulupig nʼyo siyang lagi at namamatay siya, at binabago nʼyo ang mukha niya kapag patay na siya. 





















###### 21 










Hindi na niya malalaman kung ang mga anak niyaʼy nagtamo ng karangalan o kahihiyan. 





















###### 22 










Ang tanging madarama na lang niya ay ang sarili niyang paghihirap at kalungkutan."

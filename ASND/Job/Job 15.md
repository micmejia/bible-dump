---
Aliases: [Job 15]
previous: ['Job 14']
up: ['Job']
next: ['Job 16']
---
# Job 15

***






















###### 1 










Sumagot si Elifaz na taga-Teman, 





















###### 2 










"<i class="trans-change">Job,_ ang taong marunong ay hindi nagsasalita ng walang kabuluhan. 





















###### 3 










Hindi siya nakikipagtalo sa mga salitang walang saysay. 





















###### 4 










Pero ang mga sinasabi moʼy magtutulak sa tao upang mawalan ng paggalang sa Dios at magiging hadlang sa paglilingkod sa kanya. 





















###### 5 










Ang sinasabi mo ay bunga ng iyong kasamaan. At dinadaya mo ang iba sa pamamagitan ng iyong mga sinasabi. 





















###### 6 










Hindi na kailangang hatulan pa kita, dahil ang iyong mga sinasabi mismo ang nagpapatunay laban sa iyo. 





















###### 7 










Akala mo baʼy ikaw ang unang isinilang? Ipinanganak ka na ba bago nilikha ang mga bundok? 





















###### 8 










Narinig mo na ba ang mga plano ng Dios? Ikaw lang ba ang marunong? 





















###### 9 










Ano bang alam mo na hindi namin alam? At ano ang naunawaan mo na hindi namin naunawaan? 





















###### 10 










Natuto kami sa matatanda na mas matanda pa kaysa sa iyong ama. 





















###### 11 










Sinabi namin sa iyo ang mga salitang mula sa Dios na makapagbibigay ng lakas at aliw sa iyo. Hindi pa ba sapat iyon? 





















###### 12 










Bakit nagpapadala ka sa iyong damdamin? Nabubulagan ka na ba <i class="trans-change">sa katotohanan_ 





















###### 13 










para magalit ka sa Dios at magsalita ng masama laban sa kanya? 





















###### 14 










Kaya ba ng isang tao na mamuhay ng malinis at matuwid sa paningin ng Dios? 





















###### 15 










Ni hindi nga lubusang nagtitiwala ang Dios sa mga anghel niya. Kung ang mga nilalang niyang ito na nasa langit ay hindi lubusang malinis sa kanyang paningin, 





















###### 16 










ang tao pa kaya na ipinanganak na masama at makasalanan, at uhaw sa paggawa ng masama? 





















###### 17 










"<i class="trans-change">Job,_ pakinggan mo ako. Sasabihin ko sa iyo at ipapaliwanag ang mga naranasan ko. 





















###### 18 










May masasabi rin tungkol dito ang mga marurunong na tao na natuto sa kanilang mga ninuno. 





















###### 19 










Sila lang ang nagmamay-ari ng kanilang lupain, at walang dayuhang sumakop sa kanila. 





















###### 20 










"Ang taong masama ay maghihirap habang buhay. 





















###### 21 










Palagi siyang kinakabahan kahit na walang panganib, dahil iniisip niya na baka salakayin siya ng mga tulisan. 





















###### 22 










Takot din siyang pumunta sa dilim dahil baka may pumatay sa kanya. 





















###### 23 










Kung saan-saan siya naghahanap ng pagkain. Alam niyang malapit nang dumating ang kapahamakan. 





















###### 24 










Kaya labis ang kanyang pagkatakot, katulad ng hari na naghahanda sa pagsalakay <i class="trans-change">sa kanyang mga kaaway_. 





















###### 25 










<i class="trans-change">Nangyayari ito sa kanya_ dahil nagrerebelde at sumusuway siya sa Makapangyarihang Dios. 





















###### 26 










Para siyang nakahawak sa matibay na kalasag at handang kalabanin ang Dios. 





















###### 27 










Kahit mataba at mayaman siya ngayon, 





















###### 28 










titira siya sa mga gibang bayan, sa mga bahay na walang nakatira at malapit nang gumuho. 





















###### 29 










Hindi na dadami ang kanyang kayamanan, at ang mga natitira niyang yaman at ari-arian ay hindi na magtatagal. 





















###### 30 










Hindi siya makakatakas sa kapahamakan. Magiging tulad siya ng puno na ang mga sangaʼy masusunog. Lahat ng ari-arian niya ay mawawala sa isang ihip lamang ng Dios. 





















###### 31 










Huwag sana niyang dayain ang sarili niya sa pamamagitan ng pagtitiwala sa mga bagay na walang kabuluhan, dahil wala siyang makukuha sa mga iyon. 





















###### 32 










Maagang darating sa kanya ang kanyang parusa at hindi na siya uunlad pa. 





















###### 33 










At magiging tulad siya ng ubas na nalalagas ang mga hilaw na bunga o katulad ng olibo na nalalagas ang mga bulaklak. 





















###### 34 










Sapagkat mamamatay ng walang lahi ang mga taong walang takot sa Dios. At ang mga bahay na itinayo nila mula sa mga suhol ay masusunog. 





















###### 35 










Ang lagi nilang iniisip ay ang manggulo, gumawa ng masama, at mandaya."

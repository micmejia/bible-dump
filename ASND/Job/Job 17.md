---
Aliases: [Job 17]
previous: ['Job 16']
up: ['Job']
next: ['Job 18']
---
# Job 17

***






















###### 1 










"Malapit na akong mamatay; parang malalagot na ang hininga ko. Nakahanda na ang libingan para sa akin. 





















###### 2 










Napapaligiran ako ng mga mangungutya. Kitang-kita ko kung paano nila ako kutyain. 





















###### 3 










<i class="trans-change">O Dios,_ tulungan nʼyo po ako na makalaya. Tanging kayo lang ang makakatulong sa akin. 





















###### 4 










Isinara nʼyo ang isipan ng aking mga kaibigan para hindi sila makaunawa. Kaya huwag ninyong payagan na magtagumpay sila <i class="trans-change">sa kanilang mga paratang sa akin_. 





















###### 5 










Katulad sila ng taong nandadaya sa kanyang mga kaibigan para magkapera, at ito ang magiging dahilan ng paghihirap ng kanyang mga anak. 





















###### 6 










"Ginawa akong katawa-tawa ng Dios sa mga tao at dinuraan pa nila ang mukha ko. 





















###### 7 










Nagdilim na ang paningin ko dahil sa matinding kalungkutan; halos butoʼt balat na ako, at halos kasingnipis na ng anino. 





















###### 8 










Ang mga taong <i class="trans-change">nag-iisip na sila ay_ matuwid ay nagtataka sa nangyaring ito sa akin. Akala nilaʼy masama ako at hindi makadios. 





















###### 9 










<i class="trans-change">Para sa kanila_ ang matuwid ay matatag ang pamumuhay at lalo pang nagiging matatag. 





















###### 10 










Pero hinahamon ko sila na minsan pa nila akong siyasatin. At tiyak na matutuklasan kong wala kahit isa sa kanila ang nakakaunawa. 





















###### 11 










Malapit nang matapos ang mga araw ko. Bigo ang mga plano koʼt hinahangad. 





















###### 12 










Pero sinasabi ng iba na baka sakaling maging mabuti rin ang kalagayan ko sa hinaharap, dahil sa kabila raw ng dilim ay may liwanag. 





















###### 13 










Ngunit kung ako man ay may pag-asa pa, doon ito sa lugar ng mga patay kung saan ako titira. At nais ko nang ilagay ang higaan ko sa madilim na lugar na iyon. 





















###### 14 










Ituturing kong ama ang libingan ko at ang mga uod ang siya kong ina at babaeng kapatid. 





















###### 15 










May pag-asa pa kaya ako? Sinong makapagsasabi na may pag-asa pa ako? 





















###### 16 










Kasama kong malilibing ang pag-asa ko. Magkakasama kami roon sa ilalim ng lupa."

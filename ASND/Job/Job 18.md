---
Aliases: [Job 18]
previous: ['Job 17']
up: ['Job']
next: ['Job 19']
---
# Job 18

***






















###### 1 










Pagkatapos, sumagot si Bildad na taga-Shua, 





















###### 2 










"Job,_ hanggang kailan ka ba magsasalita ng ganyan? Ayusin mo ang sinasabi mo at saka kami makikipag-usap sa iyo. 





















###### 3 










Ang tingin mo ba sa amin ay para kaming mga hayop na hindi nakakaunawa? 





















###### 4 










Sinasaktan mo lang ang sarili mo dahil sa galit mo. Ang akala mo baʼy dahil lang sa iyo, pababayaan na ng Dios_ ang mundo o ililipat niya_ ang mga bato mula sa kinaroroonan nila? 





















###### 5 










"Sa totoo lang, ang taong masama ay tiyak na mamamatay. Ang tulad niyaʼy ilaw na hindi na magbibigay ng liwanag. 





















###### 6 










Magdidilim sa kinaroroonan niya, dahil mamamatay ang ilawang malapit sa kanya. 





















###### 7 










Noon ay may katatagan siya pero ngayon ay bumabagsak. Ang sarili niyang plano ang siya ring sisira sa kanya. 





















###### 8 










Siya mismo ang lumakad papunta sa bitag at nahuli siya. 





















###### 9 










Hindi na maalis doon ang mga paa niya. 





















###### 10 










Inilagay ang bitag sa dinadaanan niya, at tinabunan ng lupa. 





















###### 11 










Napapaligiran siya ng mga bagay na kinatatakutan niya at para bang hinahabol siya ng mga ito saanman siya pumunta. 





















###### 12 










Dahil sa pagkagutom, unti-unting nababawasan ang lakas niya. At ang kapahamakan ay nakahanda para ipahamak siya. 





















###### 13 










Ang balat niyaʼy sinisira ng nakakamatay na sakit at nabubulok ang kanyang mga paaʼt kamay. 





















###### 14 










Pinaalis siya sa tahanang kanlungan niya at dinala sa harap ng nakakatakot na hari. 





















###### 15 










Mawawala ang tirahan ng masama dahil masusunog iyon sa nagniningas na asupre. 





















###### 16 










Ang katulad niyaʼy isang punongkahoy na natuyo ang mga ugat at mga sanga. 





















###### 17 










Makakalimutan siya ng lahat dito sa daigdig at wala nang makakaalala pa sa kanya. 





















###### 18 










Palalayasin siya mula rito sa maliwanag na daigdig patungo sa madilim na lugar ng mga patay. 





















###### 19 










Wala siyang magiging anak o apo at walang matitirang buhay sa pamilya niya. 





















###### 20 










Ang mga tao sa saanmang lugar ay magtataka at matatakot sa mga nangyayari sa kanya. 





















###### 21 










Ganyan nga ang sasapitin ng taong masama na hindi kumikilala sa Dios."

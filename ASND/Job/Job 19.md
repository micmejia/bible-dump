---
Aliases: [Job 19]
previous: ['Job 18']
up: ['Job']
next: ['Job 20']
---
# Job 19

***






















###### 1 










Muling sumagot si Job, 





















###### 2 










"Hanggang kailan ninyo ako pahihirapan, at sasaktan sa mga sinasabi ninyo? 





















###### 3 










Paulit-ulit ninyo akong iniinsulto. Hindi na kayo nahiya sa mga ginagawa ninyo sa akin? 





















###### 4 










Kung talagang nagkasala ako, problema ko na iyon. 





















###### 5 










Ang akala ninyoʼy matuwid kayo kaysa sa akin, at iniisip ninyong ang mga paghihirap koʼy nagpapatunay na nagkasala ako. 





















###### 6 










Pero ang Dios ang may gawa nito sa akin. Siya ang naglagay ng bitag sa palibot ko. 





















###### 7 










"Tumawag ako at humingi ng tulong pero walang sumagot sa akin. Humingi ako ng katarungan pero walang nagbigay sa akin. 





















###### 8 










Hinarangan ng Dios ang dinadaanan ko para hindi ako makadaan. Tinakpan din niya ito ng kadiliman. 





















###### 9 










Kinuha niya ang kayamanan ko pati na ang aking karangalan. 





















###### 10 










Pinahirapan niya ako saanman ako bumaling na halos ikamatay ko na. Inalis niya ang pag-asa ko na parang punongkahoy na binunot. 





















###### 11 










Labis ang galit niya sa akin at itinuring niya akong kaaway. 





















###### 12 










<i class="trans-change">Parang_ pinadalhan niya ako ng mga sundalo upang salakayin at palibutan ang aking tolda. 





















###### 13 










"Inilayo niya sa akin ang aking mga kamag-anak;[^a] at nilayuan na ako ng aking mga kakilala. 





















###### 14 










Wala na ang lahat ng taong malapit sa akin. Pati mga kaibigan koʼy nilimot na ako. 





















###### 15 










Hindi na ako kilala ng aking mga bisita at mga babaeng alipin. Itinuring na nila akong dayuhan. 





















###### 16 










Kapag tinatawag ko ang aking alipin, hindi na niya ako pinapansin, makiusap man ako. 





















###### 17 










Ang asawa koʼy nababahuan sa hininga ko at ang mga kapatid kong lalaki ay nandidiri sa akin. 





















###### 18 










Hinahamak ako kahit ng mga batang paslit. Kapag nakikita nila ako,[^b] pinagtatawanan nila ako. 





















###### 19 










Lahat ng matalik kong kaibigan ay nasusuklam sa akin. Pati mga mahal ko sa buhay ay lumayo na rin. 





















###### 20 










Butoʼt balat na lang ako at halos mamamatay na. 





















###### 21 










"Maawa kayo sa akin, mga kaibigan ko, dahil pinahihirapan ako ng Dios. 





















###### 22 










Bakit ninyo ako inuusig tulad ng ginagawa ng Dios sa akin? Hindi pa ba sapat ang pagpapahirap ninyo sa akin? 





















###### 23 










Mabuti sana kung isinulat sa aklat ang mga sinabi ko, 





















###### 24 










o di kayaʼy iniukit ito sa bato para hindi mabura magpakailanman. 





















###### 25 










"Pero alam kong buhay ang aking Tagapagligtas at sa bandang huli ay darating siya rito sa lupa <i class="trans-change">para ipagtanggol ako_. 





















###### 26 










Pagkaalis ko sa katawang ito at mabulok ang mga laman ko, makikita ko <i class="trans-change">na_ ang Dios.[^c] 





















###### 27 










Makikita ko siya nang harapan at hindi na siya iba sa akin. Labis na akong nananabik na makita siya. 





















###### 28 










"Kung patuloy ninyo akong pararatangan na akoʼy naghihirap dahil sa aking kasalanan, 





















###### 29 










tiyak na darating sa inyo ang nakakatakot na parusa <i class="trans-change">ng Dios_. Parurusahan niya kayo dahil sa galit niya. Saka ninyo malalaman na hinatulan kayo <i class="trans-change">ng Dios_."

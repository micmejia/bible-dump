---
Aliases: [Job 23]
previous: ['Job 22']
up: ['Job']
next: ['Job 24']
---
# Job 23

***






















###### 1 










Pagkatapos, sinabi ni Job, 





















###### 2 










"Hanggang ngayoʼy labis pa rin ang hinaing ko. Pinahihirapan pa rin ako ng Dios sa kabila ng labis kong pagdaing. 





















###### 3 










Kung alam ko lang kung saan ko siya hahanapin; kung makakapunta lang sana ako sa kinaroroonan niya, 





















###### 4 










sasabihin ko sa kanya ang aking kaso at ilalahad ang aking katuwiran. 





















###### 5 










Gusto kong malaman kung ano ang isasagot niya sa akin at gusto ko ring maintindihan ang sasabihin niya. 





















###### 6 










Makikipagtalo kaya siya sa akin gamit ang kapangyarihan niya? Hindi! Hindi niya iyon gagawin, kundi pakikinggan niya ako. 





















###### 7 










Ang taong matuwid na tulad ko ay maaaring mangatuwiran sa harap ng <i class="trans-change">Dios na_ aking hukom, at palalayain niya ako nang lubusan.

###### 8-9 "Hinanap ko ang Dios sa kung saan-saan – sa silangan, kanluran, hilaga, at timog, pero hindi ko siya matagpuan. 





















###### 10 










Ngunit alam niya ang ginagawa ko. Pagkatapos na masubukan niya ako, makikita niyang malinis ako tulad ng lantay na ginto. 





















###### 11 










Sinunod ko ang kanyang mga pamamaraan; hindi ko ito sinuway. 





















###### 12 










Sinusunod ko ang kanyang mga utos, at iniingatan ko ito sa aking puso. Pinahahalagahan ko ang mga salita niya ng higit pa sa pang-araw-araw na pagkain ko. 





















###### 13 










"Pero malaya ang Dios na gawin ang nais niyang gawin; walang sinumang makahahadlang sa kanya. 





















###### 14 










Kaya gagawin niya ang binabalak niyang gawin sa akin, at marami pa siyang planong gagawin sa akin. 





















###### 15 










Kaya natatakot ako sa kanya. At kapag iniisip ko ito, lalo akong natatakot. 





















###### 16 










Pinanghihina ako at tinatakot ng Makapangyarihang Dios. 





















###### 17 










Pero hindi ako tumigil sa pagdaing kahit na para akong nababalutan ng kadiliman.

---
Aliases: [Job 24]
previous: ['Job 23']
up: ['Job']
next: ['Job 25']
---
# Job 24

***






















###### 1 










"Bakit hindi pa itakda ng Dios na Makapangyarihan ang kanyang paghatol sa masasamang tao? Bakit hindi makita ng mga nakakakilala sa kanya ang panahong iyon ng paghatol? 





















###### 2 










Nangangamkam ng lupain ang masasamang tao sa pamamagitan ng paglilipat ng muhon. Nagnanakaw sila ng mga hayop at isinasama sa sarili nilang mga hayop. 





















###### 3 










Ninanakaw nila ang mga asno ng mga ulila, at kinukuha nila ang baka ng biyuda bilang sangla sa utang. 





















###### 4 










Inaapi nila ang mga dukha kaya napipilitang magtago ang mga ito. 





















###### 5 










Naghahanap sila ng kanilang pagkain sa ilang na parang mga asnong-gubat, dahil wala silang ibang lugar na mapagkukunan ng pagkain para sa kanilang mga anak. 





















###### 6 










Namumulot sila ng mga tirang bunga sa mga bukid, pati na sa ubasan ng taong masama. 





















###### 7 










Sa gabi始y natutulog silang giniginaw dahil wala silang damit o kumot man lamang. 





















###### 8 










Nababasa sila ng ulan sa mga kabundukan, at sumisiksik na lang sa mga siwang ng bato dahil walang masilungan. 





















###### 9 










"Kinukuha ng taong masasama ang anak ng biyuda at babaeng dukha bilang garantiya sa pagkakautang nila. 





















###### 10 










Lumalakad na walang damit ang mga dukha; tagapasan sila ng mga inaning trigo, pero sila始y nagugutom. 





















###### 11 










Pumipiga sila ng mga olibo at ubas, pero sila mismo ay nauuhaw. 





















###### 12 










Naririnig sa lungsod ang daing ng mga nag-aagaw buhay at mga sugatang humihingi ng tulong, pero hindi ginagantihan ng Dios ang mga gumawa nito sa kanila. 





















###### 13 










"May mga taong kumakalaban sa liwanag. Hindi sila lumalakad sa liwanag at hindi nila ito nauunawaan. 





















###### 14 










Ang mga mamamatay-tao ay bumabangon ng maaga at pinapatay ang mga dukha, at sa gabi nama始y nagnanakaw. 





















###### 15 










Ang mangangalunya始y naghihintay na dumilim para walang makakita sa kanya. Tinatakpan niya ang kanyang mukha para walang makakilala sa kanya. 





















###### 16 










Sa gabi, pinapasok ng mga magnanakaw ang mga bahay. Sa araw, nagtatago sila dahil umiiwas sila sa liwanag. 





















###### 17 










Itinuturing nilang liwanag ang dilim, dahil gusto nila ang nakakatakot na kadiliman." ## Ang Sagot ni Zofar 





















###### 18 










"Pero ang masasama ay hindi magtatagal, gaya ng bula sa tubig. Kahit na ang lupa na kanilang pag-aari ay isinumpa ng Dios. Kaya walang pumaparoon kahit sa kanilang ubasan. 





















###### 19 










Kung paanong ang yelo ay natutunaw at nawawala dahil sa init, ang makasalanan ay mawawala rin sa daigdig. 





















###### 20 










Lilimutin na sila at hindi na maaalala kahit ng kanilang ina. Lilipulin sila na parang punongkahoy na pinutol at kakainin sila ng mga uod. 





















###### 21 










Sapagkat hindi maganda ang pakikitungo nila sa mga babaeng baog at hindi sila nahahabag sa mga biyuda. 





















###### 22 










"Sa pamamagitan ng kapangyarihan ng Dios, ibabagsak niya ang mga taong makapangyarihan. Kahit na malakas sila, walang katiyakan ang buhay nila. 





















###### 23 










Maaaring hayaan sila ng Dios na mamuhay na walang panganib, pero binabantayan niya ang lahat ng kilos nila. 





















###### 24 










Maaari rin silang magtagumpay, pero sandali lang iyon dahil hindi magtatagal ay mawawala sila na parang bulaklak na nalalanta o parang uhay na ginapas. 





















###### 25 










"Kung hindi tama ang sinabi ko, sinong makapagpapatunay na sinungaling ako? Sino ang makapagsasabing mali ako?"

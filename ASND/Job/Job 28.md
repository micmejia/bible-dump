---
Aliases: [Job 28]
previous: ['Job 27']
up: ['Job']
next: ['Job 29']
---
# Job 28

***






















###### 1 










"May mga minahan kung saan matatagpuan ang pilak at may mga lugar kung saan dinadalisay ang ginto. 





















###### 2 










Ang bakal ay nakukuha mula sa lupa, at ang tanso ay tinutunaw mula sa mga bato. 





















###### 3 










Gumagamit ng ilaw ang mga tao para madaig nila ang kadiliman sa kanilang paghuhukay sa kailaliman ng lupa. 





















###### 4 










Humuhukay sila ng daanan sa minahan, sa dakong walang taong nakatira at dumadaan. Bumababa sila sa pamamagitan ng mga nakalaylay na lubid. 





















###### 5 










Sa ibabaw ng lupa <i class="trans-change">tumutubo ang mga tanim kung saan_ nagmumula ang pagkain, pero sa ilalim ay parang dinaanan ng apoy. 





















###### 6 










Ang mga bato roon ay may mga safiro[^a] at ang mga alikabok ay may ginto. 





















###### 7 










Ang mga daan patungo roon ay hindi makita ng mga ibon, kahit ng ibong mandaragit. 





















###### 8 










Hindi rin ito nadaanan ng mga mababangis <i class="trans-change">na hayop_ o ng leon. 





















###### 9 










Hinuhukay ng mga tao kahit na ang pinakamatigas na bato sa ilalim ng bundok. 





















###### 10 










Hinuhukay nila ang bundok para hanapin ang ibaʼt ibang uri ng mamahaling bato. 





















###### 11 










Hinahanap din nila ang mga ito sa mga ilog. 





















###### 12 










"Pero saan nga ba matatagpuan ang karunungan at pang-unawa? 





















###### 13 










Hindi alam ng tao kung saan ito matatagpuan. Hindi ito matatagpuan dito sa lupa. 





















###### 14 










Hindi rin ito matatagpuan sa ilalim ng dagat. 





















###### 15 










Hindi rin ito nabibili ng purong ginto o pilak. 





















###### 16 










Ang halaga nito ay hindi matutumbasan ng ginto o ng alin mang mamahaling <i class="trans-change">bato_ gaya ng onix o safiro. 





















###### 17 










Higit pa ito sa ginto o kristal. Hindi ito maipagpapalit sa gintong alahas. 





















###### 18 










Ang halaga nitoʼy higit pa sa koral, jasper, o rubi. 





















###### 19 










Hindi ito mapapantayan ng <i class="trans-change">mamahaling batong_ topaz na mula sa Etiopia[^b] at hindi rin mababayaran ng purong ginto. 





















###### 20 










"Kaya saan matatagpuan ang karunungan at pang-unawa? 





















###### 21 










Walang nilalang na makakakita nito kahit na ang mga ibon. 





















###### 22 










Kahit na ang lugar ng kapahamakan na siyang lugar ng mga patay, sabi-sabi lang ang kanilang nalaman tungkol dito. 





















###### 23 










Dios lang ang nakakaalam kung saan matatagpuan ang karunungan. 





















###### 24 










Sapagkat nakikita niya kahit ang pinakamalayong bahagi ng mundo at ang lahat ng nasa ilalim ng langit. 





















###### 25 










Noong pinalakas niya ang hangin, at sinukat kung gaano karaming ulan ang dapat bumuhos, 





















###### 26 










itinakda na niya kung saan ito papatak, at kung saan tatama ang kulog at kidlat. 





















###### 27 










Sa ganito niya ipinakita ang karunungan at kahalagahan ng mga ito. Nasubukan na niya ito at napatunayan. 





















###### 28 










Pagkatapos, sinabi niya sa mga tao, 'Ang pagkatakot sa Panginoon at ang paglayo sa kasamaan ay siyang karunungan at pagkaunawa.' "

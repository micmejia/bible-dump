---
Aliases: [Job 29]
previous: ['Job 28']
up: ['Job']
next: ['Job 30']
---
# Job 29

***






















###### 1 










Nagpatuloy sa pagsasalita si Job, 





















###### 2 










"Kung maibabalik ko lang sana ang mga nagdaang araw noong kinakalinga pa ako ng Dios, 





















###### 3 










noong tinatanglawan pa niya ang aking daan habang lumalakad ako sa dilim. 





















###### 4 










Noong akoʼy nasa mabuti pang kalagayan, ang Dios ay matalik kong kaibigan, at pinagpapala niya ang sambahayan ko. 





















###### 5 










Pinapatnubayan pa ako noon ng <i class="trans-change">Dios na_ Makapangyarihan, at magkakasama pa kami ng mga anak ko. 





















###### 6 










Ang mga baka ko nooʼy nagbibigay sa akin ng maraming gatas at mula sa mga tanim kong olibo ay umaani ako ng napakaraming langis. 





















###### 7 










Kapag pumupunta ako sa pintuang bayan at sumasama sa mga pinuno ng lungsod sa tuwing may pagpupulong sila, 





















###### 8 










tumatabi ang mga kabataang lalaki kapag nakita nila ako, at ang matatandaʼy tumatayo <i class="trans-change">para magbigay galang sa akin_. 





















###### 9 










Tumatahimik kahit ang mga pinuno 





















###### 10 










at ang mararangal na tao <i class="trans-change">kapag nakikita nila ako_. 





















###### 11 










Pinupuri ako ng mga taong nanonood o nakikinig sa aking pagsasalita. 





















###### 12 










Sapagkat tinutulungan ko ang mga dukhang humihingi ng tulong at mga ulilang walang malapitan. 





















###### 13 










Binabasbasan ako ng mga taong nag-aagaw buhay <i class="trans-change">na aking tinulungan_, at umaawit sa galak ang mga biyuda <i class="trans-change">na aking natulungan din_. 





















###### 14 










Palagi kong ginagawa ang tama at matuwid; para itong damit at turban na aking isinusuot. 





















###### 15 










Naging parang mata ako sa taong bulag at paa sa pilay. 





















###### 16 










Naging parang ama ako sa mga dukha, at kahit ang mga dayuhan ay tinulungan ko sa kanilang mga suliranin. 





















###### 17 










Winasak ko ang kapangyarihan ng masasamang tao at iniligtas ko ang mga biktima nila. 





















###### 18 










"Ang akala koʼy hahaba pa ang buhay ko, at mamamatay na kasama ang aking sambahayan. 





















###### 19 










Sapagkat ang katulad ko nooʼy <i class="trans-change">matibay na_ punongkahoy na umaabot ang mga ugat sa tubig at laging nahahamugan ang mga sanga. 





















###### 20 










Palagi akong malakas at pinupuri ng mga tao. 





















###### 21 










Kapag nagpapayo ako, tumatahimik ang mga tao at nakikinig nang mabuti. 





















###### 22 










Pagkatapos kong magsalita, hindi na sila nagsasalita dahil nasisiyahan na sila sa mga sinabi ko. 





















###### 23 










Pinanabikan nila ang mga sasabihin ko tulad ng pagkasabik nila sa pagdating ng ulan. Gusto talaga nila akong mapakinggan. 





















###### 24 










Halos hindi sila makapaniwala kapag ngumiti ako, dahil ang masayang mukha koʼy nagpapalakas sa kanila. 





















###### 25 










Tulad ng isang pinuno, tinuturuan ko sila kung ano ang dapat gawin. Pinamumunuan ko sila tulad ng haring namumuno sa kanyang mga kawal. At inaaliw ko sila kapag silaʼy nalulungkot. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

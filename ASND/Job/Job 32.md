---
Aliases: [Job 32]
previous: ['Job 31']
up: ['Job']
next: ['Job 33']
---
# Job 32

***






















###### 1 










Kinalaunan, tumigil na sa pagsasalita ang tatlong kaibigan ni Job, dahil ipinipilit ni Job na wala siyang kasalanan. 





















###### 2 










May isang tao roon na ang pangalan ay Elihu. Anak siya ni Barakel, na taga-Buz. Mula siya sa angkan ni Ram. Nagalit siya kay Job dahil sinisisi nito ang Dios, sa halip na ang kanyang sarili. 





















###### 3 










Nagalit din siya sa tatlong kaibigan ni Job dahil hindi nila napatunayang nagkasala si Job at lumalabas pa na ang Dios ang may kasalanan. 





















###### 4 










At dahil mas matanda sila kaysa kay Elihu, naghintay muna si Elihu na matapos silang magsalita bago siya nagsalita kay Job. 





















###### 5 










Pero nang wala ng masabi ang tatlo, nagalit siya. 





















###### 6 










Kaya sinabi niya, "Bata pa ako at kayoʼy matatanda na, kaya nag-aatubili akong magsalita. Hindi ako nangahas na magsalita sa inyo tungkol sa nalalaman ko. 





















###### 7 










Ang akala ko ay kayo ang dapat magturo dahil matatanda na kayo at maraming nalalaman. 





















###### 8 










Pero ang totoo, ang espiritu ng Dios na Makapangyarihan na nasa tao, ang siyang nagbibigay ng pang-unawa. 





















###### 9 










Ang katandaan ay hindi garantiya ng karunungan at kaalaman kung ano ang tama. 





















###### 10 










Kaya pakinggan ninyo ako. Sasabihin ko ang nalalaman ko. 





















###### 11 










Naghintay ako habang iniisip ninyo kung ano ang nararapat ninyong sabihin. Pinakinggan ko ang inyong mga katuwiran. 





















###### 12 










Pinakinggan kong mabuti ang mga sinabi ninyo, pero ni isa sa inyoʼy walang nakapagpatunay na nagkasala si Job; ni hindi ninyo nasagot ang mga pangangatwiran niya. 





















###### 13 










Huwag ninyong sasabihing, 'Napag-alaman naming mas marunong siya. Hayaan ninyong ang Dios ang sumagot sa kanya at hindi ang tao!' 





















###### 14 










Kung sa akin siya nakipagtalo, hindi ko siya sasagutin na katulad ng mga sinabi ninyo. 





















###### 15 










Hindi na kayo makakibo ngayon at wala nang maisagot sa kanya. 





















###### 16 










At ngayong wala na kayong maisagot, kailangan ko pa bang maghintay? 





















###### 17 










Ako rin ay may sasabihin ayon sa nalalaman ko. 





















###### 18 










Dahil marami akong gustong sabihin, at hindi ko na talaga ito mapigilan. 





















###### 19 










Para akong bagong sisidlang-balat na punong-puno at malapit nang sumabog. 





















###### 20 










Kinakailangan kong magsalita para gumaan ang pakiramdam ko. 





















###### 21 










Wala akong kakampihan o pupurihin. 





















###### 22 










Hindi ako marunong mambola. Kung gagawin ko ito, parusahan nawa ako ng aking Manlilikha."

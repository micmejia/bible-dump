---
Aliases: [Job 36]
previous: ['Job 35']
up: ['Job']
next: ['Job 37']
---
# Job 36

***






















###### 1 










Nagpatuloy pa si Elihu, 





















###### 2 










"Pagtiyagaan mo pa ako ng kaunti, dahil may sasabihin pa ako para ipagtanggol ang Dios. 





















###### 3 










Marami akong nalalaman at papatunayan ko sa iyo na ang Dios na_ lumikha sa akin ay tama. 





















###### 4 










Tinitiyak ko sa iyong hindi ako nagsisinungaling, dahil ako na kausap moʼy tunay na marunong. 





















###### 5 










"Makapangyarihan ang Dios, pero wala siyang hinahamak. Nalalaman niya ang lahat ng bagay. 





















###### 6 










Hindi niya pinapayagang mabuhay ang masama, at ang mga inaapi ay binibigyan niya ng katarungan. 





















###### 7 










Hindi niya pinapabayaan ang mga matuwid. Pinararangalan niya sila kasama ng mga hari magpakailanman. 





















###### 8 










Pero kung silaʼy pinahihirapan na parang ginagapos ng kadena, 





















###### 9 










ipinapakita sa kanila ng Dios ang ginawa nilang kasalanan na ipinagmamalaki pa nila. 





















###### 10 










Ipinaririnig niya sa kanila ang kanyang babala at inuutusan silang tumalikod sa kasamaan. 





















###### 11 










Kung susunod sila at maglilingkod sa kanya, buong buhay silang mamumuhay sa kasaganaan at kaligayahan. 





















###### 12 










Pero kung hindi sila susunod, mamamatay sila sa digmaan na kapos sa kaalaman. 





















###### 13 










"Ang mga taong hindi makadios ay nagkikimkim ng galit sa puso, at kahit na pinaparusahan na sila ng Dios, hindi pa rin sila humihingi ng tulong sa kanya. 





















###### 14 










Mamamatay silang kahiya-hiya habang bata pa. 





















###### 15 










Pero sa pamamagitan ng mga paghihirap, tinuturuan ng Dios ang mga tao. Natututo silang makinig sa kanya sa pamamagitan ng mga pagdurusa. 





















###### 16 










"Inilalayo ka ng Dios sa panganib at binibigyan ng kalayaan at kasaganaan. At mapupuno ng masasarap na pagkain ang iyong hapag-kainan. 





















###### 17 










Pero ngayong nararanasan mo ang parusang nararapat sa masasama, hindi ka na makakaiwas sa katarungan. 





















###### 18 










Mag-ingat ka, baka matukso ka sa kayamanan at mailigaw ng malalaking suhol. 





















###### 19 










Makakatulong kaya sa iyong paghihirap ang mga kayamanan moʼt kakayahan? 





















###### 20 










Huwag mong hahanapin ang gabi, ang panahon ng kapahamakan ng mga bansa. 





















###### 21 










Mag-ingat kaʼt huwag gumawa ng masama. Pinahihirapan ka para makaiwas sa kasamaan. 





















###### 22 










"Alalahanin mong ang Dios ay tunay makapangyarihan. Walang guro na katulad niya. 





















###### 23 










Walang makapagtuturo sa kanya kung ano ang dapat niyang gawin, at walang makapagsasabing nagkamali siya. 





















###### 24 










Huwag mong kalimutang purihin ang kanyang mga ginawa gaya ng ginagawa ng iba sa kanilang pag-awit. 





















###### 25 










Nakita ng lahat ang kanyang mga gawa, kahit tinitingnan ito mula sa malayo. 





















###### 26 










Tunay na makapangyarihan ang Dios at hinding-hindi natin kayang unawain ang kanyang kadakilaan. Kahit ang kanyang mga taon ay hindi natin mabibilang. 





















###### 27 










"Ang Dios_ ang nagpapaakyat ng tubig mula sa lupa at ginagawa niyang ulan. 





















###### 28 










Bumubuhos ang ulan mula sa ulap para sa mga tao. 





















###### 29 










Walang nakakaalam kung paano kumakalat ang ulap, at kung paano kumukulog sa langit kung saan nananahan ang Dios. 





















###### 30 










Masdan mo kung paano niya pinakikidlat sa kanyang paligid, at kung paano nito pinaliliwanag hanggang sa dulo ng dagat. 





















###### 31 










Sa pamamagitan ng kapangyarihan ng Dios,_ pinamumunuan niya ang mga bansa at binibigyan ng saganang pagkain ang mga tao_. 





















###### 32 










Hinahawakan niya ang kidlat at inuutusang tamaan ang sinumang nais niyang patamaan. 





















###### 33 










Ang kulog ay nagpapahiwatig na may bagyong paparating, kahit mga hayop ay alam na itoʼy darating.

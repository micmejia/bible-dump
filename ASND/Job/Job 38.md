---
Aliases: [Job 38]
previous: ['Job 37']
up: ['Job']
next: ['Job 39']
---
# Job 38

***






















###### 1 










Pagkatapos, sinagot ng Panginoon si Job mula sa ipu-ipo, sinabi niya, 





















###### 2 










"Sino ka na nag-aalinlangan sa aking karunungan? Ang mga sinasabi moʼy nagpapatunay lang na wala kang nalalaman. 





















###### 3 










Humanda ka. Sagutin mo ang aking mga tanong. 





















###### 4 










"Nasaan ka noong nilikha ko ang pundasyon ng daigdig? Kung talagang may alam ka, sabihin mo sa akin. 





















###### 5 










Alam mo ba kung sino ang nagpasya ng magiging lawak ng pundasyon at sukat nito? 





















###### 6 










Sino ang may hawak ng pundasyon ng mundo? At sino ang naglagay ng pundasyon na ito 





















###### 7 










habang sama-samang umaawit ang mga bituin sa umaga at nagsisigawan sa tuwa ang lahat ng anghel?[^a] 





















###### 8 










"Sino ang naglagay ng hangganan sa dagat nang bumulwak ito mula sa kailaliman? 





















###### 9 










Ako ang naglagay ng makapal na ulap at kadiliman bilang takip ng dagat. 





















###### 10 










Nilagyan ko ng hangganan ang dagat; parang pintuang isinara at nilagyan ng trangka. 





















###### 11 










Sinabihan ko <i class="trans-change">ang dagat_, 'Hanggang dito ka lang at huwag kang lalampas; hanggang dito lang ang malalaki mong alon.' 





















###### 12 










"Minsan ba sa buhay mo <i class="trans-change">Job_ ay nautusan mo ang umaga na magbukang-liwayway 





















###### 13 










para ang ningning nito ay lumiwanag sa buong mundo at mapatigil ang kasamaang ginagawa kapag madilim? 





















###### 14 










At dahil sa sikat ng araw, ang daigdig ay malinaw na nakikita katulad ng marka ng pantatak at lukot ng damit. 





















###### 15 










Ang liwanag ay nakakapigil sa masasama, dahil hindi sila makakagawa ng karahasan sa iba. 





















###### 16 










"Ikaw baʼy nakapunta na sa mga bukal na nasa ilalim ng dagat o sa pinakamalalim na bahagi ng dagat? 





















###### 17 










Naipakita na ba sa iyo ang mga pintuan patungo sa lugar ng mga patay? 





















###### 18 










Alam mo ba kung gaano kalaki itong mundo? Sabihin mo sa akin kung alam mo ang lahat ng ito! 





















###### 19 










"Alam mo ba kung saan nanggaling ang liwanag at dilim? 





















###### 20 










At kaya mo ba silang pabalikin sa kanilang pinanggalingan? 





















###### 21 










Oo nga pala, alam mo ang lahat ng ito dahil ipinanganak ka na bago pa likhain ang mga ito at matagal na panahon ka nang nabubuhay! 





















###### 22 










"Nakapunta ka na ba sa lugar na pinanggagalingan ng nyebe o ulan na yelo? 





















###### 23 










Ang mga yelong itoʼy inihahanda ko para sa panahon ng kaguluhan at digmaan. 





















###### 24 










Alam mo ba ang daan patungo sa lugar na pinanggagalingan ng kidlat,[^b] o sa lugar na pinanggagalingan ng hanging silangan? 





















###### 25 










Sino nga ba ang gumawa ng dadaanan ng ulan at ng bagyo? 





















###### 26 










Sino nga ba ang nagpapadala ng ulan sa disyerto, sa lugar na walang nakatirang tao? 





















###### 27 










Sino ang nagpapadala ng ulan sa ilang para tumubo ang mga damo? 





















###### 28 










Sino ang ama ng ulan, ng hamog, 





















###### 29 










at ng yelong mula sa langit? 





















###### 30 










Ang tubig ay nagyeyelo na kasingtigas ng bato, pati na ang itaas na bahagi ng dagat. 





















###### 31 










"Kaya mo bang talian o kalagan ng tali ang <i class="trans-change">grupo ng mga bituin na tinatawag na_ Pleyades at Orion? 





















###### 32 










Mapapatnubayan mo ba ang mga bituin na lumabas sa tamang oras? Maituturo mo ba sa <i class="trans-change">grupo ng mga bituing tinatawag na_ Malaki at Maliit na Oso ang kanilang daan? 





















###### 33 










Alam mo ba ang mga tuntuning umiiral sa kalangitan?[^c] Ito kayaʼy mapapairal mo rito sa mundo? 





















###### 34 










"Mauutusan mo ba ang ulap na umulan? 





















###### 35 










Mauutusan mo ba ang kidlat na kumislap? Mapapasunod mo kaya ito? 





















###### 36 










Sino ang nagbibigay ng karunungan at pang-unawa ng tao? 





















###### 37 










Sinong napakarunong ang makakabilang ng mga ulap? Sinong makakapagbuhos ng tubig mula sa langit 





















###### 38 










upang ang mga tuyong alikabok ay maging buo-buong putik? 





















###### 39 










"Maihahanap mo ba ng pagkain ang mga leon para sila ay mabusog 





















###### 40 










habang silaʼy nagtatago sa kanilang lungga o sa maliliit na punongkahoy? 





















###### 41 










Sino ang nagpapakain sa mga uwak kapag silaʼy nagugutom at kapag ang mga inakay nilaʼy humihingi ng pagkain sa akin?

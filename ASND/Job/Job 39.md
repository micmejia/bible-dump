---
Aliases: [Job 39]
previous: ['Job 38']
up: ['Job']
next: ['Job 40']
---
# Job 39

***






















###### 1 










"Alam mo ba kung kailan nanganganak ang mga kambing-gubat? Nakakita ka na ba ng usa na nanganganak? 





















###### 2 










Binibilang mo ba ang mga buwan ng kanilang pagbubuntis hanggang sa sila ay manganak? At alam mo rin ba kung kailan sila manganganak? 





















###### 3 










Nakayukyok silaʼt nagtitiis ng hirap hanggang sa makapanganak. 





















###### 4 










Paglaki ng kanilang mga anak sa kagubatan, umaalis sila at hindi na bumabalik. 





















###### 5 










"Sino ang nagpalaya sa asnong-gubat? 





















###### 6 










Ibinigay ko sa kanya ang ilang para kanyang tirhan, pinatira ko siya sa lupaing pinabayaan. 





















###### 7 










Lumalayo siya sa maingay na bayan at ayaw niyang siya ay mapaamo. 





















###### 8 










Paikot-ikot siya sa mga kabundukan para maghanap ng sariwang pastulan. 





















###### 9 










"Mapagtatrabaho mo ba ang bakang-gubat? Mapapanatili mo kaya siya sa kanyang kulungan kung gabi? 





















###### 10 










Matatalian mo kaya siya at mapag-aararo sa iyong bukid? 





















###### 11 










Makakaasa ka kaya sa lakas niya para gawin ang mabibigat na gawain? 





















###### 12 










Maaasahan mo kaya siyang tipunin at hakutin ang iyong ani papunta sa giikan? 





















###### 13 










"Napakagandang tingnan ng pakpak ng malaking ibong kapag itoʼy pumapagaspas, pero hindi nito mapantayan ang ganda ng pakpak ng tagak. 





















###### 14 










Iniiwanan ng malaking ibong ito ang kanyang mga itlog sa lupa para mainitan. 





















###### 15 










Hindi siya nag-aalalang baka matapakan ito o madaganan ng mga hayop sa gubat. 





















###### 16 










Malupit siya sa kanyang mga sisiw, parang hindi kanya kung ituring. Hindi siya nag-aalala na ang pinaghirapan niya ay mawawalan ng kabuluhan. 





















###### 17 










Sapagkat hindi ko siya binigyan ng karunungan at pang-unawa. 





















###### 18 










Pero kapag tumakbo na siya, tinatawanan niya ang kabayo at ang sakay nito. 





















###### 19 










"Job,_ ikaw ba ang nagbibigay ng lakas sa kabayo? Ikaw din ba ang naglagay ng kanyang kiling? 





















###### 20 










Ikaw ba ang nagpapalukso sa kanya gaya ng isang balang at nagpapatakot sa mga tao kapag siya ay sumisinghal? 





















###### 21 










Kumakahig siya sa lupa na parang ipinagmamalaki ang kanyang lakas. Pagkatapos ay tumatakbo siya papunta sa digmaan. 





















###### 22 










Wala siyang kinatatakutan, ni hindi siya natatakot sa espada. 





















###### 23 










Kumakalansing at kumikislap ang mga sandata ng sumasakay sa kanya. 





















###### 24 










Lumilipad ang alikabok sa bilis ng kanyang pagtakbo. Hindi na siya mapigilan kapag tumunog na ang trumpeta. 





















###### 25 










Sumisinghal siya kapag naririnig ang trumpeta. Naaamoy niya ang digmaan kahit sa malayo, at naririnig niya ang ingay ng digmaan at ang sigaw ng mga kumander. 





















###### 26 










"Ikaw ba ang nagtuturo sa lawin na lumipad at pumunta sa timog? 





















###### 27 










Ikaw ba ang nag-uutos sa agila na lumipad at gumawa ng kanyang pugad sa mataas na dako? 





















###### 28 










Nakatira ang agila sa mataas na bato. Ang matarik na lugar ang kanyang taguan. 





















###### 29 










Mula roon naghahanap siya ng madadagit, kahit ang malayo ay naaabot ng kanyang paningin. 





















###### 30 










At kapag may nakita siyang bangkay ay pinupuntahan niya, at ang dugo nito ang iniinom ng kanyang mga inakay."

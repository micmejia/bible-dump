---
Aliases: [Job 5]
previous: ['Job 4']
up: ['Job']
next: ['Job 6']
---
# Job 5

***






















###### 1 










"Job, kahit humingi ka ng tulong, walang tutulong sa iyo. Kahit ang mga anghel ay hindi ka tutulungan. 





















###### 2 










Ang galit at paninibugho ay pumapatay sa hangal at sa walang karunungan. 





















###### 3 










Ayon sa aking nakita at nalaman, maaaring umunlad ang pamumuhay ng isang hangal, pero bigla na lang isusumpa ng Dios ang sambahayan niya. 





















###### 4 










Ang mga anak niyaʼy walang malalapitan at wala ring magtatanggol sa kanila sa hukuman. 





















###### 5 










Ang ani niyaʼy kakainin ng iba. At kahit ang mga bungang nasa tinikan ay kukunin ng mga taong gutom. Ang kayamanan niyaʼy aagawin ng mga taong uhaw sa mga ari-arian. 





















###### 6 










Ang kahirapan at kaguluhan ay hindi tumutubo sa alikabok o lupa. 





















###### 7 










Likas sa tao ang gumawa ng kahirapan at kaguluhan, tulad ng alipatong mula sa apoy na lumilipad paitaas. 





















###### 8 










"Kung ako sa iyo, lalapit ako sa Dios. Sasabihin ko sa kanya ang aking kalagayan. 





















###### 9 










Sapagkat gumagawa siya ng mga kahanga-hangang bagay at mga himalang hindi kayang unawain o bilangin. 





















###### 10 










Nagpapadala siya ng ulan sa mundo at pinatutubigan niya ang mga bukirin. 





















###### 11 










Itinataas niya ang mga nagpapakumbaba at kinakalinga ang mga nagdadalamhati. 





















###### 12 










Sinisira niya ang plano ng mga mandaraya, para hindi sila magtagumpay. 





















###### 13 










Hinuhuli niya ang marurunong sa kanilang katusuhan, at hinahadlangan ang plano ng mga mandaraya. 





















###### 14 










Hindi sila nakakakita kahit maliwanag, at nangangapa sila na parang gabi kahit na katanghalian. 





















###### 15 










Inililigtas ng Dios ang mga dukha mula sa kamatayan at sa mga taong makapangyarihan na umaapi sa kanila. 





















###### 16 










Kaya may pag-asa ang mga dukha, pero ang masasama ay kanyang sinasaway. 





















###### 17 










"Mapalad ang taong itinutuwid ng Dios ang pag-uugali. Kaya huwag mong mamasamain ang pagtutuwid ng Makapangyarihang Dios sa iyo. 





















###### 18 










Sapagkat ang kanyang mga sinusugatan ay kanya ring ginagamot, at ang kanyang sinasaktan ay kanya ring pinagagaling. 





















###### 19 










Palagi ka niyang ililigtas sa mga salot at panganib. 





















###### 20 










Ililigtas ka niya sa kamatayan sa panahon ng taggutom at digmaan. 





















###### 21 










Iingatan ka niya kung sisiraan ka ng iba, at wala kang katatakutan kung dumating man ang kapahamakan. 





















###### 22 










Ang taggutom at kapahamakan ay iyong tatawanan at hindi ka matatakot sa mababangis na hayop, 





















###### 23 










sapagkat hindi ka gagalawin ng mga ito. At hindi ka na mahihirapang magtanim sa bukid mong mabato. 





















###### 24 










Mamumuhay ng payapa ang sambahayan mo at walang mawawala sa iyong mga hayop. 





















###### 25 










Dadami ang iyong angkan na parang kasindami ng mga damo sa lupa. 





















###### 26 










Hahaba ang buhay mo at hindi ka mamamatay nang hindi sa tamang panahon. 





















###### 27 










Ayon sa aming nalaman at naranasan, napatunayan namin na talagang totoo ang lahat ng ito. Kaya dinggin mo ito at isabuhay para sa ikabubuti mo."

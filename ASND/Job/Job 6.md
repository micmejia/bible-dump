---
Aliases: [Job 6]
previous: ['Job 5']
up: ['Job']
next: ['Job 7']
---
# Job 6

***






















###### 1 










Sumagot si Job, 





















###### 2 










"Kung matitimbang lang ang dinaranas kong pagtitiis at paghihirap, 





















###### 3 










mas mabigat pa ito kaysa sa buhangin sa tabing-dagat. Iyan ang dahilan kung bakit nagsasalita ako nang hindi ko pinag-iisipan nang mabuti. 





















###### 4 










Sapagkat para akong pinana ng Makapangyarihan na Dios_ ng panang nakakalason, at ang lason nitoʼy kumalat sa buo kong katawan. Ang nakakatakot na pana ng Dios ay nakatusok na sa akin. 





















###### 5 










Wala ba akong karapatang dumaing?_ Kahit asnong-gubat at baka ay umaatungal kapag walang damo. 





















###### 6 










Ang tao namaʼy nagrereklamo kapag walang asin ang kanyang pagkain, lalo naʼt kung ang kakainin ay puti lang ng itlog. 





















###### 7 










Ako man ay wala ring ganang kainin iyan, para akong masusuka. 





















###### 8 










"Nawaʼy ibigay ng Dios sa akin ang aking kahilingan. Matanggap ko na sana ang aking hinahangad, 





















###### 9 










na bawiin na lang sana ng Dios ang aking buhay. 





















###### 10 










At kapag itoʼy nangyari, masaya pa rin ako, dahil sa kabila ng aking paghihirap hinding-hindi ko itinakwil ang mga salita ng Banal na Dios_. 





















###### 11 










"Ngunit pagod na akong maghintay at wala na rin akong maaasahan pa. Bakit kailangang patagalin pa ang buhay ko? 





















###### 12 










Kasingtibay ba ako ng bato at gawa ba sa tanso ang katawan ko? Hindi!_ 





















###### 13 










Wala na akong lakas para iligtas ang sarili ko. Wala na rin akong pagkakataong magtagumpay pa. 





















###### 14 










"Bilang mga kaibigan nais kong damayan ninyo ako sa paghihirap kong ito, kahit na sa tingin ninyoʼy itinakwil ko na ang Dios na_ Makapangyarihan. 





















###### 15 










Pero kayong mga itinuturing kong kapatid ay hindi pala maaasahan; para kayong sapa na kung minsan ay umaapaw ang tubig at kung minsan naman ay tuyo. 





















###### 16 










Itoʼy umaapaw kapag napupuno ng tunaw na yelo at nyebe, 





















###### 17 










at natutuyo kapag tag-init. 





















###### 18 










Kapag dumaan doon ang mga naglalakbay, wala silang tubig na maiinom, kaya pagdating nila sa ilang namamatay sila. 





















###### 19 










Ang mga mangangalakal na nagmula sa Tema at Sheba na naglalakbay ay umaasang makakainom sa sapa, 





















###### 20 










pero nabigo sila. Umaasa silang may tubig doon pero wala pala. 





















###### 21 










Ang sapa na iyon ang katulad ninyo._ Wala rin kayong naitutulong sa akin. Natakot kayo nang makita ninyo ang nakakaawa kong kalagayan. 





















###### 22 










Pero bakit? Humingi ba ako ng regalo sa inyo? Nakiusap ba ako na tulungan ninyo ako mula sa inyong kayamanan, 





















###### 23 










o iligtas sa kamay ng aking mga kaaway? 





















###### 24 










Hindi!_ Ang pakiusap ko lamang ay sabihin ninyo sa akin ang tamang sagot sa nangyayari sa akin, at tatahimik na ako. Sabihin ninyo sa akin kung ano ang nagawa kong pagkakamali. 





















###### 25 










Hindi baleng masakit ang sasabihin ninyo bastaʼt iyon ay totoo. Pero ang ibinibintang ninyo sa akin ay hindi totoo at hindi ninyo mapatunayan. 





















###### 26 










Gusto ninyong ituwid ang mga sinasabi ko, dahil para sa inyo, ang aking sinasabi bilang desperadong tao ay walang kabuluhan. 





















###### 27 










Bakit, kayo baʼy matuwid?_ Nagagawa nga ninyong ipaalipin ang isang ulila, o di kayaʼy ipagbili ang isang kaibigan! 





















###### 28 










Tingnan ninyo ako. Sa tingin ba ninyoʼy magsisinungaling ako sa inyo? 





















###### 29 










Tigilan na ninyo ang paghatol sa akin, dahil wala akong kasalanan. 





















###### 30 










Akala ba ninyo ay nagsisinungaling ako, at hindi ko alam kung ano ang tama at mali?

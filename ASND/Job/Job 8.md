---
Aliases: [Job 8]
previous: ['Job 7']
up: ['Job']
next: ['Job 9']
---
# Job 8

***






















###### 1 










Sumagot si Bildad na taga-Shua, 





















###### 2 










"Hanggang kailan ka magsasalita ng ganyan? Nag-iingay ka lang at walang kabuluhan ang mga sinasabi mo. 





















###### 3 










Hindi maaaring pilipitin ng Makapangyarihang Dios ang katarungan o baluktutin ang katuwiran. 





















###### 4 










Nagkasala ang iyong mga anak laban sa Dios kaya nararapat lamang ang natanggap nilang kaparusahan. 





















###### 5 










Pero kung lalapit ka sa Makapangyarihang Dios, at magmamakaawa sa kanya, 





















###### 6 










at mamumuhay nang malinis at matuwid, kahit ngayon ay agad ka niyang tutulungan at ibabalik sa mabuting kalagayan. 





















###### 7 










At ang kayamanang ibibigay sa iyo ay higit pa kaysa sa kayamanan mo noon. 





















###### 8 










"Tanungin mo ang mga matatanda. Alamin mo kung ano ang natutunan ng kanilang mga ninuno. 





















###### 9 










Sapagkat parang kailan lang tayo ipinanganak at kaunti lang ang ating nalalaman, at ang mga araw natin dito sa mundo ay tulad ng anino na hindi nagtatagal. 





















###### 10 










Pakinggan mo sila, at sasabihin nila sa iyo ang kanilang nalalaman. 





















###### 11 










"Hindi mabubuhay ang halamang tubig kung walang tubig. 





















###### 12 










Mamamatay iyon kahit na pasibol pa lang at hindi pa panahong putulin. 





















###### 13 










Ganyan din ang kahihinatnan ng lahat ng taong tumatalikod sa Dios. Ang kanyang pag-asa ay mawawala. 





















###### 14 










Ang lahat ng inaasahan at pinagtitiwalaan niya ay kasinrupok ng sapot ng gagamba. 





















###### 15 










Kapag sinandalan ito, agad nalalagot; dumidikit ngunit mahina ang kapit. 





















###### 16 










<i class="trans-change">Kung titingnan parang mabuti ang kalagayan niya,_ parang tanim na sagana sa dilig at sikat ng araw. Yumayabong ito sa buong hardin 





















###### 17 










at kumakapit ang mga ugat nito sa mga bato. 





















###### 18 










Pero kapag nabunot na ito, hindi na pinapansin. 





















###### 19 










Ganyan ang wakas ng buhay niya, at may tanim na tutubong muli sa lugar na kanyang tinubuan. 





















###### 20 










"Ang totoo, hindi itinatakwil ng Dios ang taong matuwid at hindi niya tinutulungan ang taong masama. 





















###### 21 










Patatawanin ka niyang muli, at pasisigawin sa kagalakan. 





















###### 22 










Ipapahiya niya ang mga napopoot sa iyo at wawasakin ang kanilang sambahayan."

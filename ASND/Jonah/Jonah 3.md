---
Aliases: [Jonah 3]
previous: ['Jonah 2']
up: ['Jonah']
next: ['Jonah 4']
---
# Jonah 3

***






















###### 1 










Muling nagsalita ang Panginoon kay Jonas. 





















###### 2 










Sinabi niya, "Pumunta ka agad sa Nineve, ang malaking lungsod, at sabihin mo sa mga taga-roon ang ipinapasabi ko sa iyo." 





















###### 3 










Pumunta agad si Jonas sa Nineve ayon sa sinabi ng Panginoon. Malaking lungsod ang Nineve; aabutin ng tatlong araw kung ito ay lalakarin. 





















###### 4 










Pumasok si Jonas sa Nineve. Pagkatapos ng maghapong paglalakad, sinabi niya <i class="trans-change">sa mga taga-roon_, "May 40 araw na lamang ang natitira at wawasakin na ang Nineve." 





















###### 5 










Naniwala ang mga taga-roon sa pahayag na ito mula sa Dios. Kaya lahat sila, mula sa pinakadakila hanggang sa pinakaaba ay nagsuot ng damit na panluksa[^a] at nag-ayuno <i class="trans-change">upang ipakita ang kanilang pagsisisi_. 





















###### 6 










Sapagkat nang mapakinggan ng hari ang mensahe <i class="trans-change">ni Jonas_, tumayo siya mula sa kanyang trono, inalis ang kanyang balabal, nagsuot ng damit na panluksa at naupo sa lupa <i class="trans-change">upang ipakita ang kanyang pagsisisi_. 





















###### 7 










At nagpalabas siya ng isang proklamasyon sa Nineve na nagsasabi, "Ayon sa utos ng hari at ng kanyang mga pinuno, walang sinumang kakain at iinom, kahit ang inyong mga baka, tupa o kambing. 





















###### 8 










Magsuot kayong lahat ng damit na panluksa pati na ang <i class="trans-change">inyong_ mga hayop, at taimtim na manalangin sa Dios. Talikdan ninyo ang masamang pamumuhay at pagmamalupit. 





















###### 9 










Baka sakaling magbago ang isip ng Dios at mawala ang kanyang galit sa atin at hindi na niya tayo lipulin." 





















###### 10 










Nakita ng Dios ang kanilang ginawa, kung paano nila tinalikuran ang kanilang masamang pamumuhay. Kaya nagbago ang kanyang isip, at hindi na niya nilipol ang mga taga-Nineve gaya ng kanyang sinabi noon.

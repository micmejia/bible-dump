---
Aliases: [Judges 11]
previous: ['Judg 10']
up: ['Judges']
next: ['Judg 12']
---
# Judges 11

***






















###### 1 










Si Jefta na taga-Gilead ay isang magiting na sundalo. Si Gilead ang kanyang ama at ang kanyang ina ay isang babaeng bayaran. 





















###### 2 










May mga anak si Gilead sa asawa niya. At nang lumaki sila, pinalayas nila si Jefta. Sinabi nila, "Wala kang mamanahin sa aming ama, dahil anak ka sa ibang babae." 





















###### 3 










Kaya lumayo si Jefta sa kanila at tumira sa Tob, kung saan sumama sa kanya ang isang grupo ng mga <i class="trans-change">taong palaboy-laboy_. 





















###### 4 










Nang panahong iyon, naglaban ang mga Ammonita at mga Israelita. 





















###### 5 










Dahil dito, pinuntahan ng mga tagapamahala ng Gilead si Jefta roon sa Tob. 





















###### 6 










Sinabi nila, "Pamunuan mo kami sa pakikipaglaban namin sa mga Ammonita." 





















###### 7 










Pero sumagot si Jefta, "Hindi baʼt napopoot kayo sa akin at pinalayas ninyo ako sa bahay ng aking ama? Ngayon na nasa kagipitan kayo, humihingi kayo ng tulong sa akin?" 





















###### 8 










Pero sinabi nila, "Kailangan ka namin. Sige na, sumama ka sa amin sa pakikipaglaban sa mga Ammonita at ikaw ang magiging pinuno sa Gilead." 





















###### 9 










Sumagot si Jefta, "Kung sasama ako sa labanan at pagtagumpayin ako ng Panginoon, ako ba talaga ang gagawin nʼyong pinuno?" 





















###### 10 










Sumagot sila, "Oo, ikaw ang gagawin naming pinuno. Ang Panginoon ang saksi namin." 





















###### 11 










Kaya sumama si Jefta sa kanila at ginawa siyang pinuno at kumander ng mga taga-Gilead. At doon sa Mizpa, sa presensya ng Panginoon, sinabi ni Jefta ang mga pangako niya <i class="trans-change">bilang pinuno_. 





















###### 12 










Nagsugo si Jefta ng mga mensahero para itanong sa hari ng mga Ammonita kung bakit nilulusob nila ang Israel. 





















###### 13 










Ito ang sagot ng hari ng mga Ammonita sa mga mensahero ni Jefta: "Nang dumating ang mga Israelita mula sa Egipto, sinakop nila ang mga lupain namin mula sa Arnon hanggang sa Jabok, papunta sa <i class="trans-change">Ilog ng_ Jordan. Kaya ngayon, ibalik nʼyo ito sa amin nang maayos." 





















###### 14 










Pinabalik ni Jefta ang mga mensahero sa hari ng mga Ammonita 





















###### 15 










para sabihin, "Hindi namin sinakop ang lupain ng Moab o ng Ammon. 





















###### 16 










Nang umalis sa Egipto ang aming mga ninuno, dumaan sila sa ilang papunta sa Dagat na Pula hanggang nakarating sila sa Kadesh. 





















###### 17 










"Pagkatapos, nagsugo sila ng mga mensahero sa hari ng Edom para hilinging payagan silang dumaan sa lupain ng mga ito, pero hindi sila pinayagan. Ganito rin ang ginawa ng hari ng Moab sa kanila. Kaya nagpaiwan na lang sila sa Kadesh. 





















###### 18 










"Nagpatuloy sila sa paglalakbay sa ilang. Dumaan sila paikot ng Edom at Moab hanggang nakarating sila sa silangan ng Moab sa kabila ng Arnon. Doon sila nagkampo, pero hindi sila tumawid sa Arnon dahil hangganan iyon ng Moab. 





















###### 19 










"Pagkatapos, nagsugo sila ng mga mensahero kay Sihon na hari ng mga Amoreo (na naghari sa Heshbon) para hilinging payagan silang dumaan sa lupain ng mga ito para makarating sila sa lugar nila. 





















###### 20 










Pero hindi nagtiwala si Sihon sa kanila. Sa halip, tinipon niya ang mga sundalo niya sa Jahaz at nilusob ang mga Israelita. 





















###### 21 










Pero ipinatalo sila ng Panginoon, ang Dios ng Israel, sa mga Israelita. Kaya sinakop ng mga Israelita ang lahat ng lupain ng mga Amoreo na nakatira sa lugar na iyon: 





















###### 22 










mula sa Arnon hanggang sa Jabok, at mula sa ilang hanggang sa <i class="trans-change">Ilog ng_ Jordan. 





















###### 23 










"Ang Panginoon, ang Dios ng Israel, ang siyang nagtaboy sa mga Amoreo at nagbigay ng kanilang lupain sa mga Israelita. At ngayon gusto nʼyo itong kunin? 





















###### 24 










Angkinin nʼyo ang ibinigay sa inyo ni Kemosh na inyong dios. At aangkinin din namin ang ibinigay sa amin ng Panginoon naming Dios. 





















###### 25 










Ano, mas magaling ka pa ba kay Balak na anak ni Haring Zipor ng Moab? Hindi ba, hindi nga sila nakipag-away sa Israel <i class="trans-change">tungkol sa lupain_ o nakipaglaban sa kanila? 





















###### 26 










May 300 taon nang nakatira ang mga Israelita sa Heshbon, Aroer at sa mga bayan sa paligid nito, at pati sa mga bayan sa tabi ng Arnon. Bakit hindi nʼyo ito binawi noon pa? 





















###### 27 










Wala kaming masamang ginawa sa inyo, pero masasama ang ginagawa nʼyo sa amin dahil gusto nʼyong makipaglaban sa amin. Ang Panginoon na sana ang humatol sa atin <i class="trans-change">kung sino ang tama_." 





















###### 28 










Pero hindi pinansin ng hari ng mga Ammonita ang mensahe ni Jefta. 





















###### 29 










At pinagharian si Jefta ng Espiritu ng Panginoon. Pumunta siya sa Gilead at sa Manase <i class="trans-change">para tipunin ang mga sundalo_. Pagkatapos, bumalik siya sa Mizpa na sakop ng Gilead. At mula roon, nilusob niya ang mga Ammonita. 





















###### 30 










Nangako si Jefta sa Panginoon. Sinabi niya, "Kung ipagkakaloob nʼyo pong matalo ko ang mga Ammonita, 





















###### 31 










iaalay ko po sa inyo bilang handog na sinusunog ang unang lalabas sa pintuan ng aking bahay para salubungin ako sa aking pagbabalik mula sa labanan." 





















###### 32 










Nakipaglaban si Jefta sa mga Ammonita, at pinagtagumpay siya ng Panginoon. 





















###### 33 










Natalo nila ang mga Ammonita, at napakarami nilang pinatay. Sinakop nila ang 20 bayan mula sa Aroer papunta sa paligid ng Minit hanggang sa Abel Keramim.

## Ang Anak ni Jefta 





















###### 34 










Nang umuwi si Jefta sa Mizpa, sinalubong siya ng anak niyang babae na sumasayaw habang tumutugtog ng tamburin. Siya ang nag-iisang anak ni Jefta. 





















###### 35 










Nang makita siya ni Jefta, pinunit niya ang kanyang damit <i class="trans-change">dahil sa kalungkutan_, at sinabi, "Anak ko, pinalungkot mo ako dahil nangako ako sa Panginoon <i class="trans-change">na ihahandog ko sa kanya ang unang sasalubong sa akin_, at hindi ko na ito mababawi." 





















###### 36 










Sumagot ang anak ni Jefta, "Ama, nangako po kayo sa Panginoon, kaya tuparin nʼyo po iyon, dahil pinagtagumpay kayo ng Panginoon sa mga kalaban nʼyong mga Ammonita. 





















###### 37 










Pero may isang bagay lang akong hihilingin sa inyo: payagan nʼyo po akong mag-ikot-ikot ng dalawang buwan sa bundok para makapaghinagpis kasama ng mga kaibigan ko, dahil mamamatay na ako at hindi na makakapag-asawa." 





















###### 38 










Pinayagan siya ni Jefta. Kaya sa loob ng dalawang buwan, nag-ikot siya sa bundok kasama ng mga kaibigan niya para maghinagpis, dahil mamamatay na siya at hindi na makakapag-asawa. 





















###### 39 










Pagkalipas ng dalawang buwan, bumalik siya sa kanyang ama. At tinupad ni Jefta ang panata niya sa Panginoon, at namatay ang kanyang anak na isang birhen. Dito nagmula ang kaugalian ng Israel 





















###### 40 










na sa bawat taon, nagpabalik-balik ang mga dalaga sa bundok ng Israel at naghihinagpis sa loob ng apat na araw bilang pag-alaala sa anak na babae ni Jefta na taga-Gilead.

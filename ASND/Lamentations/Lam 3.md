---
Aliases: [Lamentations 3]
previous: ['Lam 2']
up: ['Lamentations']
next: ['Lam 4']
---
# Lamentations 3

***






















###### 1 










Isa ako sa mga nakaranas ng parusa ng Panginoon dahil sa kanyang galit. 





















###### 2 










Pinalayas niya ako at pinalakad sa dilim sa halip na sa liwanag. 





















###### 3 










Paulit-ulit niya akong pinarusahan araw at gabi. 





















###### 4 










Pinahina ang aking katawan at binali ang aking mga buto. 





















###### 5 










Sinalakay niya ako at ibinilanggo sa paghihirap at pagdurusa. 





















###### 6 










Inilagay sa kadiliman na parang isang tao na matagal nang patay. 





















###### 7 










Kinadena niya ako at ikinulong upang hindi makatakas. 





















###### 8 










Kahit na humingi ako ng tulong, hindi niya ako pinakinggan. 





















###### 9 










Hinarangan niya ng pader ang aking landas, at pinaliku-liko ang aking dadaanan. 





















###### 10 










Para siyang oso o leon na nag-aabang upang salakayin ako_. 





















###### 11 










Kinaladkad ako palayo sa daan at pagkatapos ay nilapa at iniwan. 





















###### 12 










Iniumang niya ang kanyang pana at itinutok sa akin. 





















###### 13 










Pinana niya ako at tumagos ito sa puso ko. 





















###### 14 










Naging katawa-tawa ako sa aking mga kalahi. Buong araw nila akong inaawitan ng pangungutya. 





















###### 15 










Pinuno niya ako ng labis na kapaitan. 





















###### 16 










Nabungi ang mga ngipin ko dahil pinakain niya ako ng graba, at saka tinapak-tapakan niya ako sa lupa. 





















###### 17 










Inalis niya ako sa maganda kong kalagayan at hindi ko na naranasan ang kasaganaan. 





















###### 18 










Nawala na ang karangalan ko at lahat ng pag-asa sa Panginoon. 





















###### 19 










Napakasakit isipin ang mga paghihirap at pagdurusa ko. 





















###### 20 










At kung palagi ko itong iisipin, manghihina ako. 





















###### 21 










Pero nanunumbalik ang pag-asa ko kapag naaalala ko na 





















###### 22 










ang pag-ibig at awa ng Panginoon ay walang katapusan. Iyan ang dahilan kung bakit hindi tayo lubusang nalipol. 





















###### 23 










Araw-araw ay ipinapakita niya ang kanyang habag. Dakila ang katapatan ng Panginoon_! 





















###### 24 










Kaya sinabi ko sa aking sarili, "Ang Panginoon ang lahat para sa akin, kaya sa kanya ako nagtitiwala." 





















###### 25 










Mabuti ang Panginoon sa mga nagtitiwalaʼt umaasa sa kanya. 





















###### 26 










Mabuting matiyagang maghintay sa pagliligtas ng Panginoon. 





















###### 27 










Mabuti para sa isang tao na kahit bata pa ay matuto nang sumunod. 





















###### 28 










Kapag tinuturuan tayo ng Panginoon, tumahimik tayo at pag-isipan itong mabuti. 





















###### 29 










Magpakumbaba tayo sa harap ng Panginoon_ at huwag mawalan ng pag-asa. 





















###### 30 










Kapag sinampal ka sa isang pisngi, ibigay mo pa ang kabila. At tanggapin mo rin ang pangungutya ng iyong mga kaaway. 





















###### 31 










Dahil hindi tayo itatakwil ng Panginoon magpakailanman. 





















###### 32 










Pero kahit nagpaparusa siya, ipinapakita pa rin niya ang kanyang habag at ang napakalakiʼt walang hanggan niyang pag-ibig sa atin. 





















###### 33 










Dahil hindi siya natutuwa na tayoʼy saktan o pahirapan. 





















###### 34 










Ayaw ng Panginoon na apihin ang mga bilanggo, 





















###### 35 










o balewalain ang karapatan ng tao. 





















###### 36 










Ayaw din ng Kataas-taasang Dios na ipagkait ang katarungan sa sinumang tao. Nakikita niya ang lahat ng ito. 





















###### 37 










Walang anumang bagay na nangyayari na hindi pinahihintulutan ng Panginoon. 





















###### 38 










Ang Kataas-taasang Dios ang nagpapasya kung ang isang bagay na mabuti o masama ay mangyayari. 





















###### 39 










Kaya bakit tayo magrereklamo kung pinarurusahan tayo dahil sa ating kasalanan? 





















###### 40 










Ang dapat ay siyasatin natin ang ating pamumuhay at magbalik-loob sa Panginoon. 





















###### 41 










Buksan natin ang ating mga puso at itaas ang ating mga kamay sa Dios na nasa langit at sabihin: 





















###### 42 










"Panginoon_, nagkasala po kami at naghimagsik sa inyo_, at hindi nʼyo kami pinatawad. 





















###### 43 










Nagalit kayo sa amin at inusig kami at walang awang pinatay. 





















###### 44 










Tinakpan nʼyo ng mga ulap ang inyong sarili para hindi nʼyo marinig ang aming mga dalangin. 





















###### 45 










Ginawa nʼyo kaming parang basura sa paningin ng ibaʼt ibang bansa. 





















###### 46 










Kinutya kami ng lahat ng aming mga kaaway. 





















###### 47 










Dumanas kami ng matinding takot, panganib, pagkasira at kapahamakan." 





















###### 48 










Napaluha ako dahil sa kapahamakang sinapit ng aking mga kalahi. 





















###### 49 










Patuloy akong iiyak 





















###### 50 










hanggang sa tumunghay ang Panginoon mula sa langit. 





















###### 51 










Labis akong nasaktan sa sinapit ng mga kababaihan ng aking lungsod. 





















###### 52 










Hinahabol ako ng aking mga kaaway na parang isang ibon, kahit na wala naman akong nagawang kasalanan sa kanila. 





















###### 53 










Sinubukan nila akong patayin sa pamamagitan ng_ pambabato at paghulog sa balon. 





















###### 54 










Halos malunod na ako at ang akala koʼy mamamatay na ako. 





















###### 55 










Doon sa ilalim ng balon, tumawag ako sa inyo Panginoon. 





















###### 56 










Pinakinggan nʼyo ang pagmamakaawa ko at paghingi ng tulong. 





















###### 57 










Dumating kayo nang akoʼy tumawag at sinabi nʼyong huwag akong matakot. 





















###### 58 










Tinulungan nʼyo ako sa problema ko Panginoon, at iniligtas nʼyo ang buhay ko. 





















###### 59 










Panginoon, nakita nʼyo ang kasamaang ginawa sa akin ng aking mga kaaway, kaya bigyan nʼyo ako ng katarungan. 





















###### 60 










Alam nʼyo kung paano nila ako pinaghigantihan at ang lahat ng binabalak nila laban sa akin. 





















###### 61 










Napakinggan nʼyo, O Panginoon, ang mga pangungutya nila at alam nʼyo ang lahat ng binabalak nila laban sa akin. 





















###### 62 










Buong araw nilang pinag-uusapan ang pinaplano nilang masama laban sa akin. 





















###### 63 










Masdan nʼyo, nakaupo man sila o nakatayo, kinukutya nila ako sa pamamagitan ng pag-awit. 





















###### 64 










Panginoon, parusahan nʼyo sila ayon sa kanilang ginagawa. 





















###### 65 










Patigasin nʼyo ang mga puso nila at sumpain nʼyo sila. 





















###### 66 










Sa galit nʼyo Panginoon, habulin nʼyo sila at lipulin nang mawala na sila sa mundong ito.

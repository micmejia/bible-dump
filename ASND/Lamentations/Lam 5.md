---
Aliases: [Lamentations 5]
previous: ['Lam 4']
up: ['Lamentations']
---
# Lamentations 5

***






















###### 1 










Panginoon, alalahanin nʼyo po ang nangyari sa amin. Masdan nʼyo ang dinanas naming kahihiyan. 





















###### 2 










Kinuha ng mga dayuhan ang mga lupaʼt bahay namin. 





















###### 3 










Naulila kami sa ama, kaya nabiyuda ang aming mga ina. 





















###### 4 










Kinakailangang bayaran pa namin ang tubig na aming iniinom at ang kahoy na aming ipinanggagatong. 





















###### 5 










Pinagtatrabaho kaming parang mga hayop at hindi man lang pinagpapahinga. 





















###### 6 










Nagpasakop kami sa mga taga-Egipto at Asiria para magkaroon ng pagkain. 





















###### 7 










Ang mga ninuno naming patay na ang nagkasala pero kami ngayon ang nagdurusa dahil sa kanilang kasalanan. 





















###### 8 










Napailalim kami sa mga alipin at walang makapagligtas sa amin mula sa kanilang mga kamay. 





















###### 9 










Sa paghahanap namin ng pagkain, nanganib ang aming mga buhay sa mga armadong tao sa disyerto. 





















###### 10 










Nilalagnat kami dahil sa matinding gutom, at ang aming katawan ay kasing init ng pugon. 





















###### 11 










Pinagsamantalahan ang mga asawa namin sa Jerusalem at ang mga anak naming babae sa mga bayan ng Juda. 





















###### 12 










Ibinitin sa pamamagitan ng pagtali sa kamay ang aming mga tagapamahala at hindi iginalang ang aming matatanda. 





















###### 13 










Ang aming mga kabataang lalaki ay parang aliping sapilitang pinagtrabaho sa mga gilingan at ang mga batang lalaki ay nagkandasuray-suray sa pagpasan ng mabibigat na kahoy. 





















###### 14 










Ang matatanda ay hindi na umuupo sa mga pintuan ng lungsod <i class="trans-change">para magbigay ng payo_ at ang mga kabataang lalaki ay hindi na tumutugtog ng musika. 





















###### 15 










Wala na kaming kagalakan. Sa halip na magsayaw, nagdadalamhati kami. 





















###### 16 










Wala na rin kaming karangalan. Nakakaawa kami dahil kami ay nagkasala. 





















###### 17 










Dahil dito, nasasaktan ang aming damdamin at nagdidilim ang aming paningin. 





















###### 18 










Dahil napakalungkot na ng Jerusalem at mga asong-gubat na lamang ang gumagala rito. 





















###### 19 










O Panginoon, maghahari kayo magpakailanman. Ang inyong paghahari ay magpapatuloy sa lahat ng salinlahi. 





















###### 20 










Bakit palagi nʼyo kaming kinakalimutan? Bakit kay tagal nʼyo kaming pinabayaan? 





















###### 21 










Ibalik nʼyo kami sa inyo, at kami ay babalik. Ibalik nʼyo kami sa dati naming kalagayan. 





















###### 22 










Talaga bang sobra na ang galit nʼyo sa amin kaya itinakwil nʼyo na kami?

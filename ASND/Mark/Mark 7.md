---
Aliases: [Mark 7]
previous: ['Mark 6']
up: ['Mark']
next: ['Mark 8']
---
# Mark 7

***






















###### 1 










May mga Pariseo at mga tagapagturo ng Kautusan na dumating galing sa Jerusalem at nagtipon sa paligid ni Jesus. 





















###### 2 










Napansin nila na ang ilan sa mga tagasunod ni Jesus ay hindi naghugas ng kamay bago kumain. 





















###### 3 










Ang mga Judio, lalo na ang mga Pariseo ay hindi kumakain nang hindi muna naghuhugas ng kamay bilang pagsunod sa tradisyon ng kanilang mga ninuno. 





















###### 4 










Hindi rin sila kumakain ng anumang nabili sa palengke nang hindi muna nila ginagawa ang ritwal ng paglilinis. Marami pa silang mga tradisyong tulad nito, gaya ng paghuhugas ng mga kopa, pitsel at lutuang tanso. 





















###### 5 










Kaya tinanong siya ng mga Pariseo at ng mga tagapagturo ng Kautusan, "Bakit hindi sinusunod ng mga tagasunod mo ang mga tradisyon ng ating mga ninuno? Hindi sila naghuhugas ng kamay bago kumain!" 





















###### 6 










Sinagot sila ni Jesus, "Tamang-tama ang sinabi ni Isaias tungkol sa inyo na mga pakitang-tao. Ayon sa isinulat niya, <i class="trans-change">sinabi ng Dios na,_ 'Iginagalang ako ng mga taong ito sa mga labi lang nila, ngunit malayo sa akin ang kanilang mga puso. 





















###### 7 










Walang kabuluhan ang kanilang pagsamba sa akin dahil ang mga itinuturo nila ay mga utos lang ng tao.' 





















###### 8 










Sinusuway ninyo ang utos ng Dios, at ang sinusunod ay mga tradisyon ng tao." 





















###### 9 










Sinabi pa ni Jesus, "Mahusay kayo sa pagpapawalang-bisa sa mga utos ng Dios para masunod ninyo ang inyong mga tradisyon. 





















###### 10 










Halimbawa na lang, sinabi ni Moises, 'Igalang ninyo ang inyong mga magulang,' at 'Ang lumapastangan sa kanyang mga magulang ay dapat patayin.' 





















###### 11 










Pero itinuturo nʼyo naman na kapag sinabi ng isang anak sa mga magulang niya na ang tulong na ibibigay niya sana sa kanila ay Korban (ang ibig sabihin, nakalaan na sa Dios), 





















###### 12 










hindi na siya obligadong tumulong pa sa kanila. 





















###### 13 










Pinapawalang-halaga ninyo ang utos ng Dios sa pamamagitan ng mga tradisyong minana ninyo <i class="trans-change">sa inyong mga ninuno_. At marami pa kayong ginagawa na tulad nito." ## Ang Nagpaparumi sa Tao 





















###### 14 










Muling tinawag ni Jesus ang mga tao at sinabi sa kanila, "Makinig kayong lahat sa akin at unawain <i class="trans-change">ang sasabihin ko_. 





















###### 15 










Hindi ang pumapasok sa bibig ng tao ang nagpaparumi sa kanya, kundi ang mga lumalabas sa kanya." 





















###### 16 










[Kayong mga nakikinig, dapat nʼyo itong pag-isipan!] 





















###### 17 










Pagkatapos, iniwan niya ang mga tao at pumasok sa bahay. <i class="trans-change">Nang nasa loob na siya,_ tinanong siya ng mga tagasunod niya kung ano ang ibig sabihin ng talinghaga na iyon. 





















###### 18 










Sinabi ni Jesus sa kanila, "Bakit, hindi nʼyo pa rin ba naiintindihan? Hindi nʼyo ba alam na anumang kainin ng tao ay hindi nakakapagparumi sa kanya? 





















###### 19 










Sapagkat anuman ang kainin niya ay hindi naman sa puso pumupunta kundi sa kanyang tiyan, at idudumi rin niya iyon." (<i class="trans-change">Sa sinabing ito ni Jesus_, ipinahayag niya na lahat ng pagkain ay maaaring kainin.) 





















###### 20 










Sinabi pa ni Jesus, "Ang lumalabas sa tao ang nagpaparumi sa kanya <i class="trans-change">sa paningin ng Dios_. 





















###### 21 










Sapagkat sa puso ng tao nagmumula ang masamang pag-iisip na nagtutulak sa kanya na gumawa ng sekswal na imoralidad, pagnanakaw, pagpatay, 





















###### 22 










pangangalunya, kasakiman, at paggawa ng lahat ng uri ng kasamaan tulad ng pandaraya, kabastusan, inggitan, paninira sa kapwa, pagyayabang, at kahangalan. 





















###### 23 










Ang lahat ng kasamaang ito ay nanggagaling sa puso ng tao, at siyang nagpaparumi sa kanya." ## Ang Pananampalataya ng Babaeng Hindi Judio 





















###### 24 










Umalis si Jesus mula roon at pumunta sa mga lugar na malapit sa Tyre. <i class="trans-change">Pagdating niya roon,_ tumuloy siya sa isang bahay. Ayaw sana niyang malaman ng mga tao na naroon siya; pero hindi rin niya ito naitago. <sup class="versenum">25-26</sup>Sa katunayan, nalaman agad ito ng isang ina na may anak na babaeng sinaniban ng masamang espiritu. Ang babaeng itoʼy taga-Fenicia na sakop ng Syria, at Griego ang kanyang salita. Pinuntahan niya agad si Jesus at nagpatirapa sa paanan nito, at nagmamakaawang palayasin ang masamang espiritu sa kanyang anak. 





















###### 27 










Pero sinagot siya ni Jesus <i class="trans-change">sa pamamagitan ng isang kasabihan_, "Dapat munang pakainin ang mga anak, dahil hindi tamang kunin ang pagkain ng mga anak at ihagis sa mga aso." 





















###### 28 










Sumagot ang babae, "<i class="trans-change">Tama po kayo,_ Panginoon, pero kahit mga aso sa ilalim ng mesa ay kumakain ng mga mumo na nailalaglag ng mga anak." 





















###### 29 










Kaya sinabi ni Jesus sa kanya, "Dahil sa sagot mong iyan, maaari ka nang umuwi. Lumabas na sa anak mo ang masamang espiritu." 





















###### 30 










Umuwi nga ang babae at nadatnan ang anak niya sa higaan, at wala na nga ang masamang espiritu sa kanya.

## Pinagaling ni Jesus ang Isang Pipiʼt Bingi 





















###### 31 










Pagbalik ni Jesus mula sa lupain ng Tyre, dumaan siya ng Sidon at umikot sa lupain ng Decapolis, at pagkatapos ay tumuloy sa lawa ng Galilea. 





















###### 32 










Doon, dinala sa kanya ng mga tao ang isang lalaking pipiʼt bingi. Nakiusap sila na ipatong ni Jesus ang mga kamay niya sa lalaki. 





















###### 33 










Inilayo muna ni Jesus ang lalaki sa mga tao. Pagkatapos, ipinasok niya ang kanyang mga daliri sa mga tainga ng lalaki, saka dinuraan <i class="trans-change">ang kanyang mga daliri_ at hinipo ang dila nito. 





















###### 34 










Tumingala si Jesus sa langit, nagbuntong-hininga, at sinabi sa lalaki, "Effata!" na ang ibig sabihin, "Mabuksan ka!" 





















###### 35 










Pagkatapos nito, nakarinig na ang lalaki at nakapagsalita nang maayos. 





















###### 36 










Pinagbilinan niya ang mga tao na huwag ipamalita ang nangyari. Pero kahit pinagbawalan sila, lalo pa nila itong ipinamalita. 





















###### 37 










Manghang-mangha ang mga tao, at sinabi nila, "Napakagaling ng ginawa niya! Kahit mga pipiʼt bingi ay nagagawa niyang pagalingin!"

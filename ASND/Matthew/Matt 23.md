---
Aliases: [Matthew 23]
previous: ['Matt 22']
up: ['Matthew']
next: ['Matt 24']
---
# Matthew 23

***






















###### 1 










Pagkatapos, nagsalita si Jesus sa mga tao at sa mga tagasunod niya. 





















###### 2 










Sinabi niya, "Ang mga tagapagturo ng Kautusan at ang mga Pariseo ang kinikilalang tagapagpaliwanag ng Kautusan ni Moises. 





















###### 3 










Kaya dapat ninyong pakinggan at sundin ang lahat ng itinuturo nila sa inyo. Pero huwag ninyong gayahin ang mga ginagawa nila dahil hindi nila ginagawa ang mga itinuturo nila. 





















###### 4 










Ipinapatupad nila sa inyo ang mahihirap nilang kautusan, pero sila mismo ay hindi sumusunod sa mga ito. 





















###### 5 










Ang lahat ng ginagawa nila ay pakitang-tao lang. <i class="trans-change">At upang ipakita na napakarelihiyoso nila_, nilalakihan nila ang kanilang mga pilakterya[^a] at hinahabaan ang laylayan[^b] <i class="trans-change">ng kanilang mga damit_. 





















###### 6 










Mahilig silang umupo sa mga upuang pandangal sa mga handaan at mga sambahan. 





















###### 7 










At gustong-gusto nilang batiin silaʼt igalang sa mga mataong lugar at tawaging 'Guro.' 





















###### 8 










Ngunit huwag kayong magpatawag na 'Guro,' dahil lahat kayoʼy magkakapatid at iisa lang ang inyong Guro. 





















###### 9 










At huwag ninyong tawaging 'Ama' ang sinuman dito sa lupa, dahil iisa lang ang inyong Ama, ang Amang nasa langit. 





















###### 10 










Huwag din kayong magpatawag na 'Amo,' dahil iisa lang ang inyong amo, walang iba kundi ang Cristo. 





















###### 11 










Ang pinakadakila sa inyo ay dapat maging lingkod ninyo. 





















###### 12 










Ang nagpapakataas ng kanyang sarili ay ibababa <i class="trans-change">ng Dios_, at ang nagpapakababa ay itataas <i class="trans-change">ng Dios_." ## Tinuligsa ni Jesus ang mga Tagapagturo ng Kautusan at mga Pariseo 





















###### 13 










"Nakakaawa kayong mga tagapagturo ng Kautusan at mga Pariseo, kayong mga mapagkunwari! Hinahadlangan ninyo ang mga tao na mapabilang sa kaharian ng Dios. Kayo mismo ay ayaw mapabilang at pinipigilan pa ninyo ang mga gustong mapabilang! 





















###### 14 










[Nakakaawa kayong mga tagapagturo ng Kautusan at mga Pariseo, kayong mga mapagkunwari. Dinadaya ninyo ang mga biyuda para makuha ang kanilang mga ari-arian, at pinagtatakpan ninyo ang inyong mga ginagawa sa pamamagitan ng mahabang pagdarasal. Dahil dito, tatanggap kayo ng mas mabigat na parusa!] 





















###### 15 










Nakakaawa kayong mga tagapagturo ng Kautusan at mga Pariseo, kayong mga mapagkunwari! Nilalakbay ninyo ang dagat at lupa, mahikayat lang ang isang tao sa inyong pananampalataya. At kapag may nahikayat na kayo, ginagawa ninyo siyang mas masahol pa sa inyo at mas karapat-dapat pang parusahan sa impyerno! 





















###### 16 










Kaawa-awa kayong mga bulag na tagaakay! Itinuturo ninyo na kung manunumpa ang isang tao sa templo, hindi niya ito kailangang tuparin. Ngunit kung manunumpa siya sa gintong nasa templo, dapat niya itong tuparin. 





















###### 17 










Mga bulag! Mga hangal! Alin ba ang mas mahalaga, ang ginto o ang templo na nagpapabanal sa ginto? 





















###### 18 










Itinuturo rin ninyo na kung manunumpa ang isang tao sa altar, hindi niya ito kailangang tuparin. Ngunit kung manunumpa siya sa handog na nasa altar, dapat niya itong tuparin. 





















###### 19 










Mga bulag! Alin ba ang mas mahalaga, ang handog o ang altar na nagpapabanal sa handog? 





















###### 20 










Kaya nga, kapag nanumpa ang isang tao sa altar, nanunumpa rin siya pati sa handog na nasa altar. 





















###### 21 










Kapag nanumpa siya sa templo, nanunumpa rin siya pati sa Dios na naninirahan doon. 





















###### 22 










At kapag nanumpa siya sa langit, nanunumpa rin siya pati sa trono ng Dios at sa Dios mismo na nakaupo roon. 





















###### 23 










"Nakakaawa kayong mga tagapagturo ng Kautusan at mga Pariseo, kayong mga mapagkunwari! Ibinibigay nga ninyo kahit ang ikapu[^c] ng inyong mga pampalasa,[^d] ngunit hindi naman ninyo sinusunod ang mga mas mahalagang utos tungkol sa pagiging makatarungan, mahabagin, at pagiging tapat. Dapat ngang magbigay kayo ng inyong mga ikapu, pero huwag naman ninyong kaligtaang gawin ang mga mas mahalagang utos. 





















###### 24 










Mga bulag na tagaakay! Sinasala ninyo ang maliliit na insekto <i class="trans-change">sa inyong inumin_, pero lumululon naman kayo ng kamelyo! 





















###### 25 










"Nakakaawa kayong mga tagapagturo ng Kautusan at mga Pariseo, kayong mga mapagkunwari! Nililinis ninyo ang labas ng tasa at pinggan <i class="trans-change">ayon sa inyong seremonya_, ngunit ang loob ng puso ninyoʼy puno naman ng kasakiman at katakawan.[^e] 





















###### 26 










Mga bulag na Pariseo! Linisin muna ninyo ang loob ng tasa at baso, at magiging malinis din ang labas nito.[^f] 





















###### 27 










Nakakaawa kayong mga tagapagturo ng Kautusan at mga Pariseo, kayong mga mapagkunwari! Katulad kayo ng mga libingang pininturahan ng puti at magandang tingnan sa labas, pero ang nasa loob ay puro kalansay at iba pang maruruming bagay. 





















###### 28 










Ganyang-ganyan kayo, dahil kung masdan kayo ng mga taoʼy parang tama ang ginagawa ninyo, pero sa loob ninyoʼy puno kayo ng pagkukunwari at kasalanan." ## Sinabi ni Jesus ang Kanilang Kaparusahan 





















###### 29 










"Nakakaawa kayong mga tagapagturo ng Kautusan at mga Pariseo, kayong mga mapagkunwari! Ipinapaayos ninyo ang mga libingan ng mga propeta at ng mga taong matuwid, at pinagaganda ninyo ang mga ito. 





















###### 30 










At sinasabi ninyo na kung buhay sana kayo sa panahon ng inyong mga ninuno, hindi ninyo papatayin ang mga propeta tulad ng ginawa nila. 





















###### 31 










Kung ganoon, inaamin nga ninyo na lahi kayo ng mga taong pumatay sa mga propeta! 





















###### 32 










Sige, tapusin nʼyo ang sinimulan ng inyong mga ninuno! 





















###### 33 










Mga ahas! Lahi kayo ng mga ulupong! Hindi nʼyo matatakasan ang kaparusahan sa impyerno! 





















###### 34 










Kaya makinig kayo! Magpapadala ako sa inyo ng mga propeta, marurunong na tao at mga guro. Papatayin ninyo ang ilan sa kanila, at ang ibaʼy ipapako sa krus. Ang ibaʼy hahagupitin ninyo sa inyong sambahan, at uusigin ninyo sila saang lugar man sila pumunta. 





















###### 35 










Dahil dito, mananagot kayo sa pagpatay sa lahat ng taong matuwid mula kay Abel hanggang kay Zacarias na anak ni Berekia, na pinatay ninyo sa pagitan ng templo at ng altar. 





















###### 36 










Talagang kayong mga nabubuhay sa panahong ito ang mananagot sa lahat ng mga kasalanang ito." 





















###### 37 










"Kayong mga taga-Jerusalem, binabato ninyo at pinapatay ang mga propeta na sinugo <i class="trans-change">ng Dios_ sa inyo. Maraming beses ko na kayong gustong tipunin <i class="trans-change">at alagaan_ gaya ng isang inahing manok na nagtitipon <i class="trans-change">at nagkakanlong_ ng kanyang mga sisiw sa ilalim ng kanyang mga pakpak, pero ayaw ninyo. 





















###### 38 










Kaya bahala na kayo sa sarili ninyo. 





















###### 39 










Sapagkat hindi nʼyo na ako makikita hanggang sa dumating ang panahon na sabihin ninyo, 'Pagpalain ang dumarating sa pangalan ng Panginoon.' "[^g]

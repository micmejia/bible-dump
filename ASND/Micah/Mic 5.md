---
Aliases: [Micah 5]
previous: ['Mic 4']
up: ['Micah']
next: ['Mic 6']
---
# Micah 5

***






















###### 1 










Mga taga-Jerusalem, ihanda ninyo ang inyong mga kawal, dahil napapaligiran na kayo ng mga kalaban. Hahampasin nila ng tungkod ang mukha ng pinuno ng Israel. ## Ang Ipinangakong Pinuno mula sa Betlehem 





















###### 2 










<i class="trans-change">Sinabi ng Panginoon,_ "Betlehem Efrata, kahit na isa ka sa pinakamaliit[^a] na bayan sa Juda, manggagaling sa iyo ang taong maglilingkod sa akin bilang pinuno ng Israel. Ang kanyang mga ninuno ay kilalang-kilala noong unang panahon." 





















###### 3 










Kaya ang mga mamamayan ng Israel ay ipapaubaya ng Panginoon sa kanilang mga kaaway hanggang sa maisilang ng babaeng namimilipit sa sakit[^b] ang sanggol <i class="trans-change">na lalaki na mamumuno sa Israel_. Pagkatapos, ang mga kababayan ng pinunong ito <i class="trans-change">na nabihag ng ibang bansa_ ay babalik sa kanilang mga kapwa Israelita. 





















###### 4 










Pamamahalaan niya <i class="trans-change">ang mga mamamayan ng Israel_ sa pamamagitan ng lakas at kapangyarihan ng Panginoon. Ang katulad niyaʼy isang pastol na nagbabantay ng kanyang kawan. Kaya mamumuhay sila nang mapayapa dahil kikilalanin ng mga tao sa buong mundo[^c] ang kanyang kadakilaan. 





















###### 5 










Bibigyan niya ng mabuting kalagayan[^d] ang kanyang mga mamamayan. ## Kalayaan at Kapahamakan Kapag sinalakay ng mga taga-Asiria ang ating bansa at pasukin ang matitibay na bahagi ng ating lungsod, lalabanan natin sila sa pangunguna ng ating mga mahuhusay na pinuno. 





















###### 6 










Tatalunin nila at pamumunuan ang Asiria, ang lupain ni Nimrod, sa pamamagitan ng kanilang mga armas. Kaya ililigtas nila[^e] tayo kapag sinalakay ng mga taga-Asiria ang ating bansa. 





















###### 7 










Ang mga natitirang Israelita ay magiging pagpapala sa maraming bansa. Magiging tulad sila ng hamog at ulan na ibinibigay ng Panginoon para tumubo ang mga tanim. Magtitiwala sila sa Dios at hindi sa tao. 





















###### 8 










Pero magdadala rin sila ng kapahamakan sa mga bansa. Magiging tulad sila ng leon na matapang sumalakay sa mga hayop sa kagubatan at sa kawan ng mga tupa <i class="trans-change">sa pastulan_. Kapag sumalakay ang leon, nilulundagan nito ang kanyang biktima at nilalapa, at hindi ito makakaligtas sa kanya. 





















###### 9 










Magtatagumpay ang mga Israelita laban sa kanilang mga kalaban. Lilipulin nila silang lahat. ## Lilipulin ng Panginoon ang mga Walang Kabuluhang Pinagkakatiwalaan ng mga Israelita 





















###### 10 










Sinabi ng Panginoon, "Sa mga araw na iyon, ipapapatay ko ang inyong mga kabayo at sisirain ko ang inyong mga karwahe. 





















###### 11 










Gigibain ko ang inyong mga lungsod pati na ang mga napapaderang lungsod. 





















###### 12 










Sisirain ko ang inyong mga anting-anting at mawawala ang inyong mga mangkukulam. 





















###### 13 










Hindi na kayo sasamba sa mga imahen at sa mga alaalang bato na inyong ginawa, dahil wawasakin ko ang mga ito. 





















###### 14 










Sisirain ko rin ang inyong mga posteng <i class="trans-change">simbolo ng diosang si_ Ashera. At wawasakin ko ang inyong mga lungsod. 





















###### 15 










Sa aking matinding galit, maghihiganti ako sa mga bansang sumuway sa akin." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 5:2 _pinakamaliit_<i class="alternate">:_ o, <i class="alternate">pinakaaba._ [^b]: 5:3 _babaeng namimilipit sa sakit_<i class="alternate">:_ Maaaring ang tinutukoy ay ang Jerusalem (tingnan sa 4:9-10). Sa panahong pinamumunuan ng mga kalaban ang mga Israelita, ipinanganak ang kanilang pinuno na magliligtas sa kanila. [^c]: 5:4 _buong mundo_<i class="alternate">:_ sa literal, <i class="alternate">pinakadulo ng mundo._ [^d]: 5:5 _mabuting kalagayan_<i class="alternate">:_ Ang salitang Hebreo nito ay “shalom” na ang ibig sabihin ay kapayapaan, kaunlaran, mabuting relasyon, kagalakan at tagumpay. [^e]: 5:6 _nila_<i class="alternate">:_ sa Hebreo, <i class="alternate">niya._ Maaaring ang pinunong sinasabi sa 5:2-5.

---
Aliases: [Philippians 2]
previous: ['Phil 1']
up: ['Philippians']
next: ['Phil 3']
---
# Philippians 2

***






















###### 1 










Hindi baʼt masigla kayo dahil nakay Cristo kayo? Hindi baʼt masaya kayo dahil alam ninyong mahal niya kayo? Hindi baʼt may mabuti kayong pagsasamahan dahil sa <i class="trans-change">Banal na_ Espiritu? At hindi baʼt may malasakit at pang-unawa kayo sa isaʼt isa? 





















###### 2 










Kung ganoon, nakikiusap ako na lubusin na ninyo ang kagalakan ko: Magkasundo kayoʼt magmahalan, at magkaisa sa isip at layunin. 





















###### 3 










Huwag kayong gumawa ng anumang bagay dahil sa makasariling hangarin o sa paghahangad na maitaas ang sarili. Sa halip, magpakumbaba kayo sa isaʼt isa at ituring na mas mabuti ang iba kaysa sa inyo. 





















###### 4 










Huwag lang ang sarili ninyong kapakanan ang isipin nʼyo kundi ang kapakanan din ng iba. 





















###### 5 










Dapat maging katulad ng kay Cristo Jesus ang pananaw nʼyo: 





















###### 6 










Kahit na nasa kanya ang katangian ng Dios, hindi niya itinuring ang pagiging kapantay ng Dios bilang isang bagay na dapat panghawakan. 





















###### 7 










Sa halip, ibinaba niya nang lubusan ang sarili niya sa pamamagitan ng pag-aanyong alipin. Naging tao siyang tulad natin. 





















###### 8 










At sa pagiging tao niya, nagpakumbaba siya at naging masunurin sa Dios hanggang sa kamatayan, maging sa kamatayan sa krus. 





















###### 9 










Kaya naman itinaas siyang lubos ng Dios at binigyan ng titulong higit sa lahat ng titulo, 





















###### 10 










upang ang lahat ng nasa langit at lupa, at nasa ilalim ng lupa ay luluhod <i class="trans-change">sa pagsamba_ sa kanya. 





















###### 11 










At kikilalanin ng lahat na si Jesu-Cristo ang Panginoon, sa ikapupuri ng Dios Ama.

## Magsilbi Kayong Ilaw na Nagliliwanag 





















###### 12 










Mga minamahal, kung paanong lagi ninyo akong sinusunod noong magkakasama pa tayo, lalo sana kayong maging masunurin kahit ngayong malayo na ako sa inyo. Sikapin ninyong ipamuhay ang kaligtasang tinanggap nʼyo, <i class="trans-change">at gawin nʼyo ito_ nang may takot at paggalang <i class="trans-change">sa Dios_. 





















###### 13 










Sapagkat ang Dios ang siyang nagbibigay sa inyo ng pagnanais at kakayahang masunod nʼyo ang kalooban niya. 





















###### 14 










Gawin nʼyo ang lahat nang walang reklamo o pagtatalo, 





















###### 15 










para maging malinis kayo at walang kapintasang mga anak ng Dios sa gitna ng mga mapanlinlang at masasamang <i class="trans-change">tao_ sa panahong ito. Kailangang magsilbi kayong ilaw na nagliliwanag sa kanila 





















###### 16 










habang pinaninindigan nʼyo ang salita na nagbibigay ng buhay <i class="trans-change">na walang hanggan_. At kung gagawin nʼyo ito, may maipagmamalaki ako sa pagbabalik ni Cristo, dahil alam kong hindi nasayang ang pagsisikap ko sa inyo. 





















###### 17 










Ang paglilingkod ninyo na bunga ng inyong pananampalataya ay tulad sa isang handog. At kung kinakailangang ibuhos ko ang aking dugo sa handog na ito, maligaya pa rin ako at makikigalak sa inyo. 





















###### 18 










At dapat maligaya rin kayo at makigalak sa akin.

## Si Timoteo at si Epafroditus 





















###### 19 










Umaasa ako sa Panginoong Jesus na mapapapunta ko riyan si Timoteo sa lalong madaling panahon, para masiyahan naman ako kapag naibalita niya ang tungkol sa inyo. 





















###### 20 










Siya lang ang kilala ko na katulad kong nagmamalasakit sa inyo nang totoo. 





















###### 21 










Ang ibaʼy walang ibang iniisip kundi ang sarili nilang kapakanan at hindi ang kay Jesu-Cristo. 





















###### 22 










Ngunit alam nʼyo kung paano pinatunayan ni Timoteo ang kanyang sarili. Para ko siyang tunay na anak sa pagtulong niya sa akin sa pangangaral ng Magandang Balita. 





















###### 23 










Binabalak kong papuntahin siya sa inyo kapag nalaman ko na ang magiging hatol sa akin dito. 





















###### 24 










At umaasa ako sa Panginoon na ako mismo ay makakapunta sa inyo sa lalong madaling panahon. 





















###### 25 










Sa ngayon, naisip kong kailangan nang pabalikin ang kapatid nating si Epafroditus na pinapunta nʼyo rito para tulungan ako. Tulad ko rin siyang manggagawa at tagapagtanggol <i class="trans-change">ng Magandang Balita_. 





















###### 26 










<i class="trans-change">Pababalikin ko na siya sa inyo_ dahil sabik na sabik na siyang makita kayo, at hindi siya mapalagay dahil nabalitaan ninyong nagkasakit siya. 





















###### 27 










Totoo ngang nagkasakit siya, at muntik nang mamatay. Ngunit naawa ang Dios sa kanya at maging sa akin, dahil <i class="trans-change">pinagaling siya at_ naligtas naman ako sa matinding kalungkutan. 





















###### 28 










Kaya gusto ko na siyang pabalikin para matuwa kayo kapag nakita nʼyo na siya ulit, at hindi na rin ako mag-aalala <i class="trans-change">para sa inyo_. 





















###### 29 










Kaya tanggapin nʼyo siya nang buong galak bilang kapatid sa Panginoon. Igalang nʼyo ang mga taong tulad niya, 





















###### 30 










dahil nalagay sa panganib ang buhay niya para sa gawain ni Cristo. Itinaya niya ang buhay niya para matulungan ako bilang kinatawan ninyo.

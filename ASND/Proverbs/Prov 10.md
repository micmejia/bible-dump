---
Aliases: [Proverbs 10]
previous: ['Prov 9']
up: ['Proverbs']
next: ['Prov 11']
---
# Proverbs 10

***






















###### 1 










Narito ang mga kawikaan ni Solomon: Ang anak na marunong ay ligaya ng magulang, ngunit ang anak na hangal ay nagbibigay ng kalungkutan. 





















###### 2 










Ang kayamanang nakuha sa masamang paraan ay hindi makapagbibigay ng anumang kabutihan, ngunit ang matuwid na pamumuhay ay makapagliligtas sa iyo sa kamatayan. 





















###### 3 










Hindi hinahayaan ng Panginoon na magutom ang mga matuwid, ngunit ipinagkakait naman niya ang hangad ng mga masama. 





















###### 4 










Nagpapahirap ang katamaran, ngunit ang kasipagan ay nagpapayaman. 





















###### 5 










Ang nag-iimbak ng pagkain kapag anihan ay anak na marunong, ngunit ang anak na laging tulog kapag anihan ay kahiya-hiya. 





















###### 6 










Ang taong matuwid ay pinagpapala; ang bibig ng masamang tao ay nakakapinsala. 





















###### 7 










Ang alaala ng taong matuwid ay mananatili magpakailanman, ngunit ang masamang tao ay makakalimutan. 





















###### 8 










Sumusunod sa mga utos ang taong marunong, ngunit ang nagsasalita ng kamangmangan ay mawawasak. 





















###### 9 










May kapayapaan ang taong namumuhay nang matuwid, ngunit ang masama ang pamumuhay ay malalantad. 





















###### 10 










Ang taong mandaraya ay gulo ang nililikha at ang taong nagsasalita ng kamangmangan ay mapapahamak. 





















###### 11 










Ang salita ng taong matuwid ay makatutulong sa buhay ng iba, ngunit ang mga salita ng taong masama ay makapipinsala. 





















###### 12 










Ang galit ay nagpapasimula ng kaguluhan, ngunit ang pag-ibig ay nagpapatawad ng lahat ng kasalanan. 





















###### 13 










Nagsasalita ng karunungan ang taong may pang-unawa, ngunit ang walang pang-unawa ay nagsasalita tungo sa kanyang_ kapahamakan. 





















###### 14 










Nagdadagdag ng kaalaman ang taong may karunungan, ngunit ang mga hangal ay nagsasalita tungo sa kanyang kapahamakan. 





















###### 15 










Seguridad ng mayaman ang kanyang kayamanan, ngunit kapahamakan naman ng mahirap ang kanyang kahirapan. 





















###### 16 










Ang gantimpala ng matuwid ay maganda at mahabang_ buhay, ngunit ang gantimpala ng masama ay kaparusahan. 





















###### 17 










Ang taong nakikinig sa pagtutuwid sa kanyang pag-uugali ay mapapabuti at hahaba ang buhay, ngunit ang taong hindi nakikinig ay maliligaw ng landas. 





















###### 18 










Ang nagkikimkim ng galit ay sinungaling, at ang naninira sa kanyang kapwa ay hangal. 





















###### 19 










Ang taong masalita ay madaling magkasala. Ang tao namang marunong ay pinipigilan ang kanyang dila. 





















###### 20 










Ang salita ng matuwid ay mahalaga tulad ng pilak, ngunit ang isip ng masama ay walang kabuluhan. 





















###### 21 










Sa salita ng matuwid marami ang nakikinabang, ngunit ang mga hangal ay mamamatay dahil walang pang-unawa. 





















###### 22 










Ang pagpapala ng Panginoon ay nagpapayaman at hindi niya ito dinadagdagan ng anumang kalungkutan. 





















###### 23 










Ang kaligayahan ng hangal ay ang paggawa ng kasamaan, ngunit ang kaligayahan nang nakakaunawa ay ang mamuhay nang may karunungan. 





















###### 24 










Ang kinatatakutan ng taong masama ay mangyayari sa kanya, ang hinahangad naman ng taong matuwid ay makakamit niya. 





















###### 25 










Kapag dumating ang pagsubok sa buhay na parang_ bagyo, maglalaho ang taong masama, ngunit mananatiling matatag ang taong matuwid. 





















###### 26 










Ang tamad na kinukunsumi ang kanyang amo ay gaya ng suka na nakakangilo at ng usok na nakakaluha. 





















###### 27 










Ang may paggalang sa Panginoon ay hahaba ang buhay, ngunit ang taong masama ay iigsi ang buhay. 





















###### 28 










Ang pag-asa ng matuwid ay magbibigay ng kaligayahan, ngunit ang pag-asa ng masama ay walang katuparan. 





















###### 29 










Ang pagsunod ng matuwid sa pamamaraan ng Panginoon ay mag-iingat sa kanya, ngunit ang mga suwail dito ay mapapahamak. 





















###### 30 










Ang matuwid ay hindi paaalisin sa kanyang lupain, ngunit ang masama ay paaalisin. 





















###### 31 










Ang bibig ng matuwid ay puno ng karunungan, ngunit ang dila ng sinungaling ay puputulin. 





















###### 32 










Alam ng taong matuwid ang angkop at tamang sabihin, ngunit ang alam lang sabihin ng taong masama ay puro kasamaan.

---
Aliases: [Proverbs 16]
previous: ['Prov 15']
up: ['Proverbs']
next: ['Prov 17']
---
# Proverbs 16

***






















###### 1 










Nasa tao ang pagpaplano, ngunit ang Panginoon ang nagpapasya kung magaganap ito o hindi. 





















###### 2 










Inaakala natin na tama ang lahat ng ating ginagawa, ngunit ang Panginoon lang ang makakapaghusga kung ano <i class="trans-change">talaga_ ang ating motibo. 





















###### 3 










Ipagkatiwala mo sa Panginoon ang lahat ng iyong gagawin, at magtatagumpay ka. 





















###### 4 










Ang lahat ay nilikha ng Panginoon na mayroong layunin, kahit na nga ang masasama, itinalaga sila para sa kapahamakan. 





















###### 5 










Kinasusuklaman ng Panginoon ang mayayabang at tiyak na silaʼy parurusahan. 





















###### 6 










Kung minamahal natin ang Panginoon nang may katapatan, patatawarin niya ang ating mga kasalanan. Kung may takot tayo sa kanya nang may paggalang, makalalayo tayo sa kasamaan. 





















###### 7 










Kapag kinalulugdan ng Panginoon ang ating pamumuhay, kahit na ang ating kaaway ay gagawin niyang ating kaibigan. 





















###### 8 










Mas mabuti ang kaunting halaga na pinaghirapan, kaysa sa malaking kayamanang galing sa masamang paraan. 





















###### 9 










Ang tao ang nagpaplano, ngunit nasa Panginoon ang kaganapan nito. 





















###### 10 










Ang haring pinapatnubayan ng Panginoon, palaging tama ang paghatol. 





















###### 11 










Ayaw ng Panginoon ang dayaan sa kalakalan. 





















###### 12 










Sa mga hari ay kasuklam-suklam ang paggawa ng kasamaan, dahil magpapatuloy lamang ang kanilang pamamahala kung sila ay makatuwiran. 





















###### 13 










Nalulugod ang mga hari sa mga taong hindi nagsisinungaling; minamahal nila ang mga taong nagsasabi ng katotohanan. 





















###### 14 










Kapag ang hari ay nagalit maaaring may masawi, kaya sinisikap ng taong marunong na malugod ang hari. 





















###### 15 










Hindi pinapatay ng hari ang taong sa kanya ay kalugod-lugod; pinakikitaan niya ito ng kabutihan gaya ng ulan sa panahon ng tagsibol. 





















###### 16 










Higit na mabuti ang magkaroon ng karunungan at pang-unawa, kaysa sa magkaroon ng pilak at ginto. 





















###### 17 










Ang namumuhay nang matuwid ay lumalayo sa kasamaan, at ang nag-iingat ng kanyang sarili ay nalalayo sa kapahamakan. 





















###### 18 










Ang kayabangan ay humahantong sa kapahamakan, at ang nagmamataas ay ibabagsak. 





















###### 19 










Higit na mabuti ang mamuhay nang may pagpapakumbaba kasama ang mahihirap kaysa sa mamuhay kasama ng mayayabang at makibahagi sa kanilang pinagnakawan. 





















###### 20 










Ang taong nakikinig kapag tinuturuan ay uunlad, at ang taong nagtitiwala sa Panginoon ay mapalad. 





















###### 21 










Ang marunong ay kinikilalang may pang-unawa, at kung siyaʼy magaling magsalita marami ang matututo sa kanya. 





















###### 22 










Kapag may karunungan ka, buhay moʼy bubuti at hahaba; ngunit kung hangal ka, parurusahan ka dahil sa iyong kahangalan. 





















###### 23 










Ang taong marunong ay nag-iingat sa kanyang mga sinasabi, kaya natututo ang iba sa kanya. 





















###### 24 










Ang matatamis na salita ay parang pulot-pukyutan, nakakapagpasaya at nakakapagpasigla ng katawan. 





















###### 25 










Maaaring iniisip mo na nasa tamang daan ka, ngunit ang dulo pala nito ay kamatayan. 





















###### 26 










Ang kagutuman ang nagtutulak sa tao na magtrabaho. 





















###### 27 










Ang taong masama ay nag-iisip ng kasamaan, at ang bawat sabihin niya ay parang apoy na nakakapaso. 





















###### 28 










Ang taong nanlilibak ng kapwa ay nagsisimula ng away, at ang matalik na magkaibigan ay kanyang pinaghihiwalay. 





















###### 29 










Ang taong nabubuhay sa karahasan ay nanghihikayat ng kanyang kapwa sa kasamaan. 





















###### 30 










Mag-ingat sa taong ngingiti-ngiti at kikindat-kindat dahil maaaring masama ang kanyang binabalak. 





















###### 31 










Ang katandaan ay tanda ng karangalan[^a] na matatanggap ng taong namumuhay sa katuwiran. 





















###### 32 










Higit na mabuti ang taong mapagpasensya kaysa sa taong makapangyarihan. Higit na mabuti ang taong nakakapagpigil sa sarili kaysa sa taong nakakasakop ng isang lungsod. 





















###### 33 










Nagpapalabunutan ang mga tao <i class="trans-change">upang malaman kung ano ang kanilang gagawin_, ngunit nasa Panginoon ang kapasyahan.

---
Aliases: [Proverbs 27]
previous: ['Prov 26']
up: ['Proverbs']
next: ['Prov 28']
---
# Proverbs 27

***






















###### 1 










Huwag mong ipagyabang ang gagawin mo bukas, sapagkat hindi mo alam kung anong mangyayari sa araw na iyon. 





















###### 2 










Huwag mong purihin ang iyong sarili; pabayaan mong iba ang sa iyo ay pumuri. 





















###### 3 










Ang buhangin at bato ay mabigat, pero mas mabigat na problema ang idudulot ng taong hangal. 





















###### 4 










Mapanganib ang taong galit, ngunit ang taong seloso ay higit na mapanganib. 





















###### 5 










Mas mabuti ang pagsaway na hayagan, kaysa sa pag-ibig na hindi ipinapaalam. 





















###### 6 










Ang masakit na pagsaway ng isang kaibigan ay may katuturan, ngunit ang halik ng kaaway ay hindi maaasahan. 





















###### 7 










Kahit pulot ay tinatanggihan ng taong busog, ngunit sa taong gutom kahit pagkaing mapait ay matamis para sa kanya. 





















###### 8 










Ang taong lumayas sa kanyang bahay ay parang ibong lumayas sa kanyang pugad. 





















###### 9 










Ang langis at pabango ay gaya ng tapat na payo ng isang kaibigan na nagdudulot ng kaligayahan. 





















###### 10 










Huwag mong pababayaan ang iyong kaibigan o ang kaibigan ng iyong ama. At kung nasa kagipitan ka, hindi ka na hihingi ng tulong sa kapatid mo <i class="trans-change">na nasa malayo_. Ang malapit na kapitbahay ay mas mabuti kaysa sa malayong kapatid. 





















###### 11 










Anak, magpakatalino ka upang ako ay maging maligaya, at para may maisagot ako sa nagpapahiya sa akin. 





















###### 12 










Ang taong marunong ay umiiwas sa paparating na panganib, ngunit ang taong hangal ay sumusuong sa panganib, kaya siya ay napapahamak. 





















###### 13 










Tiyakin mong makakuha ng garantiya sa sinumang nangakong managot sa utang ng hindi mo kilala, upang matiyak mong mababayaran ka. 





















###### 14 










Kapag ginambala mo ng pasigaw na pagbati ang iyong kaibigan sa umaga, ituturing niya iyong sumpa sa kanya. 





















###### 15 










Ang asawang bungangera ay parang tumutulong bubungan sa panahon ng tag-ulan. 





















###### 16 










Hindi siya mapatigil, tulad ng hanging hindi mapigilan o kaya ng langis na hindi mahawakan. 





















###### 17 










Kung paanong pinatatalas ng bakal ang kapwa-bakal, ang tao namaʼy matututo sa kanyang kapwa-tao. 





















###### 18 










Kapag inalagaan mo ang puno ng igos, makakakain ka ng bunga nito. Ganoon din kapag amo moʼy iyong pinagmamalasakitan, ikaw naman ay kanyang pararangalan. 





















###### 19 










Kung paanong ang mukha ng tao ay naaaninaw sa tubig, ang pagkatao naman ay makikita sa iyong puso. 





















###### 20 










Ang kapahamakan at kamatayan ay walang kasiyahan, gayon din ang hangarin ng tao. 





















###### 21 










Pilak at ginto sa apoy sinusubok, ang tao naman ay nasusubok sa pamamagitan ng papuring kanyang natatanggap. 





















###### 22 










Tadtarin mo man ng parusa ang taong hangal, ang kahangalan niya ay hindi mo pa rin maiaalis sa kanya. 





















###### 23 










Mga hayop mo ay iyong alagaan at bantayang mabuti ang iyong kawan. 





















###### 24 










Sapagkat ang kayamanan at kapangyarihan ay hindi mamamalagi magpakailanman. 





















###### 25 










Putulin ang mga damo; at habang hinihintay ang muling pagtubo nito, putulin din ang mga damo sa kabundukan, <i class="trans-change">upang may pagkain ang iyong kawan_. 





















###### 26 










Mula sa balahibo ng mga tupa ay makakagawa ka ng kasuotan, at maipagbibili mo ang iba mong mga kambing upang may pambili ka ng kabukiran. 





















###### 27 










Mula sa mga kambing, makakakuha ka ng maraming gatas na sapat sa pangangailangan ng iyong pamilya at mga babaeng utusan.

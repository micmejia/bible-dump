---
Aliases: [Proverbs 3]
previous: ['Prov 2']
up: ['Proverbs']
next: ['Prov 4']
---
# Proverbs 3

***


###### 1 


Anak, huwag mong kalilimutan ang mga itinuturo ko sa iyo. Ingatan mo sa iyong puso ang mga iniuutos ko, 


###### 2 


sapagkat ito ang magpapahaba at magpapaunlad ng iyong buhay. 


###### 3 


Manatili kang mapagmahal at matapat; alalahanin mo itong lagi at itanim sa iyong isipan. 


###### 4 


Kapag ginawa mo ito, malulugod ang Dios pati na ang mga tao. 


###### 5 


Magtiwala ka nang buong puso sa Panginoon at huwag kang manalig sa iyong sariling karunungan. 


###### 6 


Alalahanin mo ang Panginoon sa lahat ng iyong ginagawa at ituturo niya sa iyo ang tamang landas. 


###### 7 


Huwag mong isipin na napakarunong mo na. Matakot ka sa Panginoon, at huwag gumawa ng masama. 


###### 8 


Para iyon sa ikabubuti at ikalalakas ng iyong katawan. 


###### 9 


Parangalan mo ang Panginoon sa pamamagitan ng paghahandog sa kanya ng mga unang bunga ng iyong ani. 


###### 10 


Kapag ginawa mo ito, mapupuno ng ani ang iyong mga bodega at aapaw ang inumin sa iyong mga sisidlan. 


###### 11 


Anak, huwag mong mamasamain kapag itinatama ka ng Panginoon upang ituwid ang iyong pag-uugali. 


###### 12 


Sapagkat itinutuwid ng Panginoon ang ugali ng kanyang mga minamahal, katulad ng ginagawa ng isang ama sa kanyang anak na kinalulugdan. 


###### 13 


Mapalad ang taong may karunungan at pang-unawa. 


###### 14 


Higit pa ito sa pilak at ginto, 


###### 15 


at sa ano pa mang mga mamahaling bato. Walang anumang bagay ang maaaring ipantay dito. 


###### 16 


Magpapahaba ito ng iyong buhay, magpapaunlad ng iyong kabuhayan at magbibigay sa iyo ng karangalan. 


###### 17 


Ang karunungan ay magpapabuti ng iyong kalagayan. 


###### 18 


Mapalad ang taong may karunungan, dahil magbibigay ito ng mabuti at mahabang buhay. 19-20Sa pamamagitan ng karunungan, nilikha ng Panginoon ang lupa at ang langit, at bumukas ang mga bukal at mula sa mga ulap ay bumuhos ang ulan. 


###### 21 


Anak, ingatan mo ang iyong karunungan at kaalaman sa pagpapasya ng tama. Huwag mong hayaang mawala ito sa iyo. 


###### 22 


Sapagkat ito ang magbibigay sa iyo ng mahaba at magandang buhay. 


###### 23 


Mabubuhay kang ligtas sa anumang kapahamakan. 


###### 24 


Makakatulog ka nang mahimbing at walang kinakatakutan. 


###### 25 


Hindi ka dapat matakot kung biglang dumating ang mga pangyayaring nakakatakot o kung lilipulin na ang masasama, 


###### 26 


dahil makakaasa ka na babantayan ka ng Panginoon at ilalayo sa kapahamakan. 


###### 27 


Hangga ºt makakaya mo, tulungan mo ang mga dapat tulungan. 


###### 28 


Huwag mo nang ipagpabukas pa, kung kaya mo naman silang tulungan ngayon. 


###### 29 


Huwag mong pagplanuhan ng masama ang kapitbahay mo na nagtitiwala sa iyo. 


###### 30 


Huwag kang makipagtalo sa kapwa mo nang walang sapat na dahilan, lalo na kung wala naman siyang ginawang masama sa iyo. 


###### 31 


Huwag kang mainggit sa taong malupit o gayahin ang kanyang mga ginagawa. 


###### 32 


Sapagkat nasusuklam ang Panginoon sa mga taong baluktot ang pag-iisip, ngunit nagtitiwala siya sa mga namumuhay nang matuwid. 


###### 33 


Isinusumpa ng Panginoon ang sambahayan ng masasama, ngunit pinagpapala niya ang sambahayan ng mga matuwid. 


###### 34 


Hinahamak niya ang mga nanghahamak ng kapwa, ngunit binibiyayaan niya ang mga mapagpakumbaba. 


###### 35 


Ang mga marunong ay pararangalan, ngunit ang mga hangal ay ilalagay sa kahihiyan.

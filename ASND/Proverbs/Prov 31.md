---
Aliases: [Proverbs 31]
previous: ['Prov 30']
up: ['Proverbs']
---
# Proverbs 31

***






















###### 1 










Ito ang mga kawikaan ni Haring Lemuel na taga-Masa. Ito ang mga itinuro sa kanya ng kanyang ina: 





















###### 2 










Anak, ipinanganak ka bilang sagot sa aking mga panalangin. 





















###### 3 










Huwag mong sasayangin ang iyong lakas at pera sa mga babae, sapagkat sila ang dahilan kung bakit napapahamak ang mga hari. 





















###### 4 










Lemuel, hindi dapat uminom ng alak ang isang hari. Ang mga namumuno ay hindi dapat maghangad ng inumin na nakalalasing. 





















###### 5 










Sapagkat kapag nalasing na sila, kadalasan ay nakakalimutan na nila ang kanilang tungkulin, at hindi nila nabibigyan ng katarungan ang mga nasa kagipitan.

###### 6-7 Hayaan mong mag-inom ang mga taong nawalan na ng pag-asa at naghihirap ang kalooban, upang makalimutan nila ang kanilang mga kasawian at kahirapan. 





















###### 8 










Ipagtanggol mo ang karapatan ng mga taong kahabag-habag, na hindi maipagtanggol ang kanilang mga sarili. 





















###### 9 










Humatol ka ng walang kinikilingan, at ipagtanggol ang karapatan ng mga mahihirap at nangangailangan.

## Ang Mabuting Asawa 





















###### 10 










Mahirap hanapin ang mabuting asawa. Higit pa sa mamahaling alahas ang kanyang halaga. 





















###### 11 










Lubos ang tiwala sa kanya ng kanyang asawa, at wala na itong mahihiling pa sa kanya. 





















###### 12 










Kabutihan at hindi kasamaan ang ginagawa niya sa kanyang asawa habang siya ay nabubuhay. 





















###### 13 










Masigasig siyang humahabi ng mga <i class="trans-change">telang_ linen at lana. 





















###### 14 










Tulad siya ng barko ng mga mangangalakal; nagdadala siya ng mga pagkain kahit galing pa siya sa malayong lugar. 





















###### 15 










Maaga siyang gumigising upang ipaghanda ng pagkain ang kanyang pamilya, at upang sabihan ang mga babaeng katulong ng mga dapat nilang gawin. 





















###### 16 










Marunong siyang pumili ng lupa na kanyang bibilhin. At mula sa kanyang sariling ipon, pinapataniman niya ito ng ubas. 





















###### 17 










Malakas, masipag at mabilis siyang gumawa. 





















###### 18 










Magaling siyang magnegosyo, at matiyagang nagtatrabaho hanggang gabi. 





















###### 19 










Siya rin ang gumagawa ng mga tela upang gawing damit. 





















###### 20 










Matulungin siya sa mahihirap at mga nangangailangan. 





















###### 21 










Hindi siya nag-aalala, dumating man ang taglamig, dahil may makakapal siyang tela para sa kanyang pamilya. 





















###### 22 










Siya na rin ang gumagawa ng mga kobre-kama, at ang kanyang mga damit ay mamahalin at magaganda. 





















###### 23 










Kilala ang asawa niya bilang isa sa mga tagapamahala ng bayan. 





















###### 24 










Gumagawa rin siya ng damit at sinturon, at ipinagbibili sa mga mangangalakal. 





















###### 25 










Malakas at iginagalang siya, at hindi siya nangangamba para sa kinabukasan. 





















###### 26 










Nagsasalita siya nang may karunungan, at nagtuturo nang may kabutihan. 





















###### 27 










Masipag siya, at inaalagaang mabuti ang kanyang pamilya. 





















###### 28 










Pinupuri siya ng kanyang mga anak, at pinupuri rin ng kanyang kabiyak na nagsasabi, 





















###### 29 










"Maraming babae na mabuting asawa, ngunit ikaw ang pinakamabuti sa kanilang lahat." 





















###### 30 










Ang pagiging kaakit-akit ay makapandaraya, at ang kagandahan ay kumukupas. Pero ang babaeng may takot sa Panginoon ay dapat purihin. 





















###### 31 










Dapat siyang gantimpalaan sa kanyang ginawang kabutihan at parangalan sa karamihan.

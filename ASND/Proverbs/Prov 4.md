---
Aliases: [Proverbs 4]
previous: ['Prov 3']
up: ['Proverbs']
next: ['Prov 5']
---
# Proverbs 4

***






















###### 1 










Mga anak, pakinggan ninyong mabuti ang mga pagtutuwid ng inyong ama sa inyong pag-uugali, upang lumawak ang inyong pang-unawa. 





















###### 2 










Mabuti ang itinuturo kong ito, kaya huwag ninyong ipagwalang bahala. 





















###### 3 










Noong bata pa ako at nasa piling pa ng aking mga magulang, mahal na mahal ako ng aking ina bilang nag-iisang anak. 





















###### 4 










Tinuruan ako ni ama. Sinabi niya sa akin, "Anak, ingatan mo sa iyong puso ang mga itinuturo ko. Sundin mo ang mga utos ko at mabubuhay ka nang matagal. 





















###### 5 










Pagsikapan mong magkaroon ng karunungan at pang-unawa. Huwag mong kalilimutan ang mga sinasabi ko at huwag kang hihiwalay dito. 





















###### 6 










Huwag mong tanggihan ang karunungan, sa halip pahalagahan mo ito, dahil iingatan ka nito. 





















###### 7 










Pinakamahalaga sa lahat ang karunungan at pang-unawa. Sikapin mong magkaroon nito kahit na maubos pa ang lahat ng kayamanan mo. 





















###### 8 










Tanggapin mo ºt pahalagahan ang karunungan, dahil magbibigay ito sa iyo ng karangalan. 





















###### 9 










Magiging parang koronang bulaklak ito na magbibigay sa iyo ng kagandahan." 





















###### 10 










Anak, pakinggan mo at tanggapin ang mga sinasabi ko sa iyo upang humaba ang iyong buhay. 





















###### 11 










Tinuruan na kita ng karunungan, kung paano mamuhay sa katuwiran. 





















###### 12 










Kung susundin mo ito,_ walang makakasagabal sa buhay mo at maliligtas ka sa anumang kapahamakan. 





















###### 13 










Huwag mong kalilimutan ang pagtutuwid ko sa iyong pag-uugali; ingatan mo ito sa puso mo sapagkat mabubuhay ka sa pamamagitan nito. 





















###### 14 










Huwag mong gagayahin ang ginagawa ng mga taong masama. 





















###### 15 










Iwasan mo ito at patuloy kang mamuhay nang matuwid_. 





















###### 16 










Sapagkat ang taong masama ay hindi makatulog kapag hindi nakakagawa ng masama o walang naipapahamak. 





















###### 17 










Ang pagkain nila ay paggawa ng kasamaan at ang inumin nila ay paggawa ng karahasan. 





















###### 18 










Ang pamumuhay ng taong matuwid ay parang sikat ng araw na lalong nagliliwanag habang tumatagal. 





















###### 19 










Pero ang pamumuhay ng taong masama ay parang kadiliman; hindi niya alam kung ano ang dahilan ng kanyang pagbagsak. 





















###### 20 










Anak, pakinggan mong mabuti ang itinuturo ko sa iyo. 





















###### 21 










Huwag mo itong kalilimutan kundi ingatan sa puso mo. 





















###### 22 










Sapagkat magbibigay ito ng malusog na katawan at mahabang_ buhay sa sinumang makakasumpong nito. 





















###### 23 










Higit sa lahat, ingatan mo ang iyong isipan, sapagkat kung ano ang iyong iniisip iyon din ang magiging buhay mo. 





















###### 24 










Huwag kang magsalita ng kasinungalingan at walang kabuluhan. 





















###### 25 










Ituon mo ang iyong paningin sa mga bagay na mabuti. 





















###### 26 










Pag-isipan mong mabuti ang iyong mga gagawin upang magtagumpay ka. 





















###### 27 










Mamuhay ka sa katuwiran at layuan mo ang kasamaan.

---
Aliases: [Proverbs 9]
previous: ['Prov 8']
up: ['Proverbs']
next: ['Prov 10']
---
# Proverbs 9

***






















###### 1 










Ang karunungan ay katulad ng isang taong nagtayo ng kanyang bahay na may pitong haligi. 





















###### 2 










Pagkatapos, nagkaroon siya ng malaking handaan. Naghanda siya ng mga pagkain at mga inumin. 





















###### 3 










At saka inutusan niya ang mga katulong niyang babae na pumunta sa pinakamataas na lugar ng bayan para ipaalam ang ganito: 





















###### 4 










"Kayong mga kulang sa karunungan at pang-unawa, inaanyayahan kayo sa isang malaking handaan. 





















###### 5 










Halikayo, kumain kayo at uminom ng aking inihanda. 





















###### 6 










Iwanan na ninyo ang kamangmangan upang mabuhay kayo nang matagal at may pang-unawa." 





















###### 7 










Kung sasawayin mo ang taong nangungutya, iinsultuhin ka niya. Kung sasawayin mo ang taong masama, sasaktan ka niya. 





















###### 8 










Kaya huwag mong sasawayin ang taong nangungutya, sapagkat magagalit siya sa iyo. Sawayin mo ang taong marunong at mamahalin ka niya. 





















###### 9 










Kapag tinuruan mo ang isang taong marunong, lalo siyang magiging marunong. At kapag tinuruan mo ang isang taong matuwid, lalo pang lalawak ang kanyang kaalaman. 





















###### 10 










Ang paggalang sa Panginoon ang pasimula ng karunungan. At ang pagkilala sa Banal na Dios ay nagpapahiwatig ng pagkaunawa. 





















###### 11 










Sa pamamagitan ng karunungan, hahaba ang iyong buhay. 





















###### 12 










Kung may karunungan ka, magdudulot ito sa iyo ng kabutihan, ngunit magdurusa ka kung ito ºy iyong tatanggihan. 





















###### 13 










Ang kamangmangan ay katulad ng isang babaeng maingay, hindi marunong at walang nalalaman. 





















###### 14 










Nakaupo siya sa pintuan ng kanyang bahay o sa upuan sa mataas na lugar sa lungsod, 





















###### 15 










at tinatawag ang mga dumadaan na papunta sa kanilang trabaho. 





















###### 16 










Sabi niya, "Halikayo rito, kayong mga walang karunungan." At sinabi pa niya sa walang pang-unawa, 





















###### 17 










"Mas masarap ang tubig na ninakaw at mas masarap ang pagkain na kinakain ng lihim." 





















###### 18 










Ngunit hindi alam ng mga taong pumupunta sa kanya na sila ay mamamatay. Ang mga nakapunta na sa kanya ay naroon na sa libingan.

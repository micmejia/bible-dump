---
Aliases: [Psalms 10]
previous: ['Ps 9']
up: ['Psalms']
next: ['Ps 11']
---
# Psalms 10

***






















###### 1 










Panginoon, bakit parang kay layo nʼyo sa akin? Bakit sa panahon ng kaguluhan kayo ay nagtatago sa amin? 





















###### 2 










Ang dukha ay pinahihirapan ng masasama at mayayabang. Sanaʼy mangyari rin sa kanila ang kanilang masasamang plano. 





















###### 3 










Ipinagmamalaki nila ang kanilang masasamang kagustuhan. Pinupuri nila ang mga sakim, ngunit kinukutya ang Panginoon. 





















###### 4 










Dahil sa kahambugan ng mga taong masama, binabalewala nila ang Dios, at ayaw nila siyang lapitan. 





















###### 5 










Ang kanilang pamumuhay ay laging matagumpay, at hindi man lang sila nag-aalala na silaʼy inyong hahatulan. Hinahamak nila ang lahat ng kanilang mga kaaway. 





















###### 6 










Akala nilaʼy walang mangyayaring masama sa kanila at wala silang magiging problema. 





















###### 7 










Silaʼy lapastangan kapag nagsalita, sinungaling at mapagbanta, at sila na rin ang nagsasabi ng masasakit at masasamang salita. 





















###### 8 










Sa liblib na mga lugar silaʼy nagtatago, at nag-aabang sa mga inosente na kanilang papatayin. 





















###### 9 










Naghihintay silang nakakubli na parang leon, upang sakmalin at kaladkarin ang mahihirap. 





















###### 10 










Dahil malakas sila, ibinabagsak nila ang mga kawawa, hanggang sa hindi na makabangon. 





















###### 11 










Ang akala nilaʼy hindi sila pinapansin ng Dios at hinding-hindi niya nakikita ang kanilang mga ginagawa. 





















###### 12 










Sige na Panginoong Dios, parusahan nʼyo na po <i class="trans-change">ang mga taong masama_. Huwag nʼyong pababayaan ang mga inaapi. 





















###### 13 










O Dios, bakit nilalait kayo ng mga taong masama? Sinasabi pa nila, "Hindi tayo parurusahan ng Dios." 





















###### 14 










Ngunit nakikita nʼyo, O Dios, ang mga taong nagdurusa at naghihirap. Lumalapit sa inyo ang mga kaawa-awa tulad ng mga ulila, at nakahanda kayong tumulong sa kanila. 





















###### 15 










Alisan nʼyo ng lakas ang mga taong masama, at parusahan nʼyo sila hanggang sa silaʼy tumigil na sa paggawa ng masama. 





















###### 16 










Panginoon, kayo ay Hari magpakailanman! At ang masasamang tao ay maglalaho sa mundo. 





















###### 17 










Panginoon, narinig nʼyo ang dalangin ng mga mahihirap. Pakinggan nʼyo po sila at palakasin. 





















###### 18 










Bigyan nʼyo ng katarungan ang mga ulila at mga api, upang wala ng mga taong mananakot ng kapwa, dahil silaʼy tao rin lang. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

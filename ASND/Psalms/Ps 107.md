---
Aliases: [Psalms 107]
previous: ['Ps 106']
up: ['Psalms']
next: ['Ps 108']
---
# Psalms 107

***






















###### 1 










Magpasalamat kayo sa Panginoon, dahil siyaʼy mabuti; ang pag-ibig niyaʼy magpakailanman. 





















###### 2 










Sabihin ninyo ito, kayo na iniligtas niya sa kamay ng mga kaaway. 





















###### 3 










Dahil tinipon niya kayo mula sa silangan, kanluran, timog at hilaga. 





















###### 4 










May mga taong naglakbay sa ilang; hindi nila makita ang daan papuntang lundsod na maaari nilang tirhan. 





















###### 5 










Silaʼy nagutom at nauhaw at halos mamatay na. 





















###### 6 










Sa kanilang kahirapan, tumawag sila sa Panginoon, at iniligtas niya sila sa kagipitan. 





















###### 7 










At pinatnubayan niya sila papunta sa lungsod na matitirahan. 





















###### 8 










Kaya dapat silang magpasalamat sa Panginoon dahil sa pag-ibig niya at kahanga-hangang gawa sa mga tao. 





















###### 9 










Dahil pinaiinom niya ang mga nauuhaw, at pinakakain ang mga nagugutom. 





















###### 10 










May mga taong ibinilanggo at kinadenahan na nakaupo sa napakadilim na piitan. 





















###### 11 










Nabilanggo sila dahil nagrebelde sila sa mga sinabi ng Kataas-taasang Dios at hindi sumunod sa kanyang mga payo. 





















###### 12 










Kaya pinahirapan niya sila sa kanilang mabigat na trabaho. Nabuwal sila ngunit walang sinumang sumaklolo. 





















###### 13 










Sa kanilang kagipitan, silaʼy tumawag sa Panginoon, at silaʼy kanyang iniligtas. 





















###### 14 










Pinutol niya ang kanilang mga kadena at silaʼy kinuha niya sa napakadilim na piitan. 





















###### 15 










Kaya dapat silang magpasalamat sa Panginoon, dahil sa pag-ibig niya at kahanga-hangang gawa sa mga tao. 





















###### 16 










Dahil giniba niya ang mga pintuang tanso at binali ang mga rehas na bakal. 





















###### 17 










May mga naging hangal dahil sa kanilang likong pamumuhay, at silaʼy naghirap dahil sa kanilang kasalanan. 





















###### 18 










Nawalan sila nang gana sa kahit anong pagkain at malapit nang mamatay. 





















###### 19 










Sa kanilang kagipitan, tumawag sila sa Panginoon, at iniligtas niya sila. 





















###### 20 










Sa kanyang salita silaʼy nagsigaling at iniligtas niya sila sa kamatayan. 





















###### 21 










Kaya dapat silang magpasalamat sa Panginoon, dahil sa pag-ibig niya at kahanga-hangang gawa sa mga tao. 





















###### 22 










Dapat silang mag-alay ng handog ng pasasalamat sa kanya at ihayag ang kanyang mga ginawa nang may masayang pag-aawitan. 





















###### 23 










May mga taong sumakay sa mga barko at nagbiyahe sa karagatan, dahil ito ang kanilang hanapbuhay. 





















###### 24 










Nakita nila ang kahanga-hangang mga gawa ng Panginoon sa karagatan. 





















###### 25 










Sa utos ng Panginoon, ang hangin ay lumakas at lumaki ang mga alon. 





















###### 26 










Kaya pumapaitaas ang kanilang barko nang napakataas at pumapailalim. At silaʼy nangatakot sa nagbabantang kapahamakan. 





















###### 27 










Silaʼy susuray-suray na parang mga lasing, at hindi na alam kung ano ang gagawin. 





















###### 28 










Sa kanilang kagipitan, tumawag sila sa Panginoon, at silaʼy iniligtas niya mula sa kapahamakan. 





















###### 29 










Pinatigil niya ang malakas na hangin at kumalma ang dagat. 





















###### 30 










At nang kumalma ang dagat, silaʼy nagalak, at pinatnubayan sila ng Dios hanggang sa makarating sila sa nais nilang daungan. 





















###### 31 










Kaya dapat silang magpasalamat sa Panginoon, dahil sa pag-ibig niya at kahanga-hangang gawa sa mga tao. 





















###### 32 










Dapat nilang parangalan ang Dios sa kanilang pagtitipon, at purihin siya sa pagtitipon ng mga namamahala sa kanila. 





















###### 33 










Nagagawa ng Panginoon ang ilog na maging ilang, at ang mga bukal na maging tuyong lupa. 





















###### 34 










Nagagawa rin ng Panginoon na walang maani sa matabang lupa, dahil sa kasamaan ng mga naninirahan doon. 





















###### 35 










Nagagawa rin niya ang ilang na maging tubigan, at sa mga tuyong lupain ay magkaroon ng mga bukal. 





















###### 36 










Pinapatira niya roon ang mga taong nagugutom, at nagtatayo sila ng lungsod na kanilang tatahanan. 





















###### 37 










Nagsasabog sila ng binhi sa bukirin at nagtatanim ng ubas, kaya sagana sila pagdating ng anihan. 





















###### 38 










Silaʼy pinagpapala ng Dios, at pinararami ang kanilang angkan. Kahit ang kanilang mga alagang hayop ay nadadagdagan. 





















###### 39 










Ngunit dahil sa pang-aapi, kahirapan at pagkabagabag, silaʼy nabawasan at napahiya. 





















###### 40 










Isinusumpa ng Dios ang mga umaapi sa kanila, at silaʼy ililigaw at gagala sa ilang na walang daan. 





















###### 41 










Ngunit tinulungan niya ang mga dukha sa kanilang kahirapan, at pinarami ang kanilang sambahayan na parang kawan. 





















###### 42 










Nakita ito ng mga matuwid at silaʼy nagalak, ngunit tumahimik ang masasama. 





















###### 43 










Ang mga bagay na itoʼy dapat ingatan sa puso ng mga taong marunong, at dapat din nilang isipin ang dakilang pag-ibig ng Panginoon. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Psalms 110]
previous: ['Ps 109']
up: ['Psalms']
next: ['Ps 111']
---
# Psalms 110

***


###### 1 


Sinabi ng Panginoon sa aking Panginoon, "Maupo ka sa kanan ko hanggang mapasuko ko sa iyo ang mga kaaway mo." 


###### 2 


Palalawakin ng Panginoon ang iyong kaharian mula sa Zion, at paghaharian mo ang iyong mga kaaway. 


###### 3 


Sa panahon ng iyong pakikidigma sa mga kaaway, kusang-loob na tutulong sa iyo ang iyong mga tao. Ang mga kabataang iyong nasasakupan ay pupunta sa iyo doon sa banal na burol katulad ng hamog tuwing umaga. 


###### 4 


Ang Panginoon ay sumumpa at hindi magbabago ang pasya niya, na ikaw ay pari magpakailanman ayon sa pagkapari ni Melkizedek. 


###### 5 


Ang Panginoon ay kasama mo. Parurusahan niya ang maraming hari sa oras ng kanyang galit. 


###### 6 


Parurusahan niya ang mga bansa, at marami ang kanyang papatayin. Lilipulin niya ang mga namumuno sa buong mundo. 


###### 7 


Mahal na Hari, kayo ay iinom sa sapa na nasa tabi ng daan, kaya muli kayong lalakas at magtatagumpay.

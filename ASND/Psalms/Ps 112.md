---
Aliases: [Psalms 112]
previous: ['Ps 111']
up: ['Psalms']
next: ['Ps 113']
---
# Psalms 112

***






















###### 1 










Purihin ang Panginoon! Mapalad ang taong may takot sa Panginoon at malugod na sumusunod sa kanyang mga utos. 





















###### 2 










Ang mga anak niya ay magiging matagumpay, dahil ang angkan ng mga namumuhay nang matuwid ay pagpapalain. 





















###### 3 










Yayaman ang kanyang sambahayan, at ang kanyang kabutihan ay maaalala magpakailanman. 





















###### 4 










Kahit sa kadiliman, taglay pa rin ang liwanag ng taong namumuhay nang matuwid, at puno ng kabutihan, kahabagan at katuwiran. 





















###### 5 










Pagpapalain ang taong mapagbigay at nagpapahiram, at hindi nandaraya sa kanyang hanapbuhay. 





















###### 6 










Tiyak na magiging matatag ang kanyang kalagayan at hindi siya makakalimutan magpakailanman. 





















###### 7 










Hindi siya matatakot sa masamang balita, dahil matatag siya at buong pusong nagtitiwala sa Panginoon. 





















###### 8 










Hindi siya matatakot o maguguluhan, dahil alam niyang sa bandang huliʼy makikita niyang matatalo ang kanyang mga kalaban. 





















###### 9 










Nagbibigay siya sa mga dukha, at ang kanyang kabutihan ay maaalala magpakailanman. Ang kanyang kakayahan ay lalo pang dadagdagan ng Dios upang siyaʼy maparangalan. 





















###### 10 










Makikita ito ng mga taong masama at magngangalit ang kanilang mga ngipin sa galit, at parang matutunaw sila dahil sa kahihiyan. Hindi magtatagumpay ang naisin ng taong masama.

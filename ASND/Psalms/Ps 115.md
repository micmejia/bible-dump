---
Aliases: [Psalms 115]
previous: ['Ps 114']
up: ['Psalms']
next: ['Ps 116']
---
# Psalms 115

***


###### 1 


Panginoon, hindi kami ang dapat na parangalan, kundi kayo, dahil sa inyong pag-ibig at katapatan. 


###### 2 


Bakit kami kinukutya ng ibang bansa at sinasabi nilang, "Nasaan na ang inyong Dios?" 


###### 3 


Ang aming Dios ay nasa langit, at ginagawa niya ang kanyang nais. 


###### 4 


Ngunit ang kanilang mga dios ay yari sa pilak at ginto na gawa lang ng tao. 


###### 5 


May bibig sila, ngunit hindi nakakapagsalita; may mga mata, ngunit hindi nakakakita. 


###### 6 


May mga tainga, ngunit hindi nakakarinig; may ilong, ngunit hindi nakakaamoy. 


###### 7 


May mga kamay, ngunit hindi nakakahawak; may mga paa, ngunit hindi nakakalakad, at kahit munting tinig ay wala kang marinig. 


###### 8 


Ang mga gumawa ng mga dios-diosan at nagtitiwala rito ay matutulad sa mga ito. 9-10Kayong mga mamamayan ng Israel at kayong mga angkan ni Aaron, magtiwala kayo sa Panginoon. Siya ang tutulong at mag-iingat sa inyo. 


###### 11 


Kayong mga may takot sa Panginoon, magtiwala kayo sa kanya. Siya ang tutulong at mag-iingat sa inyo. 


###### 12 


Hindi tayo kinakalimutan ng Panginoon, pagpapalain niya ang mga mamamayan ng Israel at ang mga angkan ni Aaron. 


###### 13 


Pagpapalain niya ang lahat ng may takot sa kanya, dakila man o aba. 


###### 14 


Paramihin sana kayo ng Panginoon, kayo at ang inyong mga angkan. 


###### 15 


Sana ºy pagpalain kayo ng Panginoon na lumikha ng langit at ng lupa. 


###### 16 


Ang kalangitan ay sa Panginoon, ngunit ang mundo ay ipinagkatiwala niya sa mga tao. 


###### 17 


Ang mga patay ay hindi na makakapagpuri sa Panginoon, dahil sila ay nananahimik na. 


###### 18 


Tayong mga buhay ang dapat magpuri sa Panginoon ngayon at magpakailanman. Purihin ang Panginoon!

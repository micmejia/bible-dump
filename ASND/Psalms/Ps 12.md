---
Aliases: [Psalms 12]
previous: ['Ps 11']
up: ['Psalms']
next: ['Ps 13']
---
# Psalms 12

***






















###### 1 










Panginoon, tulungan nʼyo po kami, dahil wala nang makadios, at wala na ring may paninindigan. 





















###### 2 










Nagsisinungaling sila sa kanilang kapwa. Nambobola sila para makapandaya ng iba. 





















###### 3 










Panginoon, patigilin nʼyo na sana ang mga mayayabang at mambobola. 





















###### 4 










Sinasabi nila, "Sa pamamagitan ng aming pananalita ay magtatagumpay kami. Sasabihin namin ang gusto naming sabihin, at walang sinumang makakapigil sa amin." 





















###### 5 










Sinabi ng Panginoon, "Kikilos ako! Nakikita ko ang kaapihan ng mga dukha, at naririnig ko ang iyakan ng mga naghihirap. Kayaʼt ibibigay ko sa kanila ang pinapangarap nilang kaligtasan." 





















###### 6 










Ang pangako ng Panginoon ay purong katotohanan, gaya ng purong pilak na pitong ulit na nasubukan sa nagliliyab na pugon. 





















###### 7 










Panginoon, nalalaman namin na kami ay inyong iingatan, at ilalayo sa masamang henerasyong ito magpakailanman. 





















###### 8 










Pinalibutan nila kami, at pinupuri pa ng lahat ang kanilang kasuklam-suklam na gawain. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

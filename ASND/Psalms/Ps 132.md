---
Aliases: [Psalms 132]
previous: ['Ps 131']
up: ['Psalms']
next: ['Ps 133']
---
# Psalms 132

***






















###### 1 










Panginoon, huwag nʼyong kalilimutan si David at ang lahat ng paghihirap na kanyang tiniis. 





















###### 2 










Alalahanin nʼyo ang pangako niya sa inyo Panginoon, kayo na Makapangyarihang Dios ni Jacob. Ipinangako niya, 





















###### 3 










"Hindi ako uuwi o mahihiga man sa aking higaan 





















###### 4 










o matulog 





















###### 5 










hanggaʼt hindi ako nakakakita ng lugar na matitirhan ng Panginoon, ang Makapangyarihang Dios ni Jacob." 





















###### 6 










Nang kami ay nasa Efrata nabalitaan namin kung nasaan ang Kaban ng Kasunduan, at natagpuan namin ito sa kapatagan ng Jaar. 





















###### 7 










Sinabi namin, "Pumunta tayo sa tirahan ng Panginoon, at sumamba tayo sa kanya sa harap ng kanyang trono." 





















###### 8 










Sige na po Panginoon, pumunta na kayo sa inyong templo kasama ng Kaban ng Kasunduan na sagisag ng inyong kapangyarihan. 





















###### 9 










Sanaʼy palaging mamuhay ng matuwid ang inyong mga pari, at umawit nang may kagalakan ang inyong mga tapat na mamamayan. 





















###### 10 










Alang-alang kay David na inyong lingkod, huwag nʼyong itatakwil ang haring inyong hinirang. 





















###### 11 










Nangako kayo noon kay David, at itoʼy tiyak na inyong tutuparin at hindi babawiin. Sinabi nʼyo, "Isa sa iyong angkan ang papalit sa iyo bilang hari. 





















###### 12 










At kung ang mga hari na nagmula sa iyong angkan ay susunod sa aking kasunduan at mga turo sa kanila, ang kanilang mga anak ay maghahari rin magpakailanman." 





















###### 13 










Hinangad at pinili ng Panginoon ang Zion na maging tahanan niya. Sinabi niya, 





















###### 14 










"Ito ang aking tirahan magpakailanman; dito ako maninirahan dahil ito ang nais ko. 





















###### 15 










Bibigyan ko ang Zion ng lahat niyang pangangailangan, at kahit ang mga mamamayan niyang dukha ay bubusugin ko ng pagkain. 





















###### 16 










Ililigtas ko ang kanyang mga pari, at ang kanyang tapat na mamamayan ay aawit sa kagalakan. 





















###### 17 










"Paghahariin ko sa Zion, ang haring mula sa angkan ni David, at gagawin ko siyang parang ilawang pumapatnubay sa mga tao. 





















###### 18 










Hihiyain ko ang kanyang mga kaaway, ngunit pauunlarin ko ang kaharian niya."

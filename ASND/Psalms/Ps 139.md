---
Aliases: [Psalms 139]
previous: ['Ps 138']
up: ['Psalms']
next: ['Ps 140']
---
# Psalms 139

***






















###### 1 










Panginoon, siniyasat nʼyo ako at kilalang-kilala. 





















###### 2 










Nalalaman nʼyo kung ako ay nakaupo o nakatayo. Kahit na kayo ay nasa malayo, nalalaman nʼyo ang lahat ng aking iniisip. 





















###### 3 










Nakikita nʼyo ako habang akoʼy nagpapahinga o nagtatrabaho. Ang lahat ng ginagawa ko ay nalalaman ninyo. 





















###### 4 










Panginoon, hindi pa man ako nagsasalita ay alam nʼyo na ang aking sasabihin. 





















###### 5 










Lagi ko kayong kasama, at kinakalinga nʼyo ako sa pamamagitan ng inyong kapangyarihan. 





















###### 6 










Ang pagkakilala nʼyo sa akin ay tunay na kahanga-hanga; hindi ko kayang unawain. 





















###### 7 










Paano ba ako makakaiwas sa inyong Espiritu?[^a] Saan ba ako makakapunta na wala kayo? 





















###### 8 










Kung pupunta ako sa langit, nandoon kayo; kung pupunta ako sa lugar ng mga patay, nandoon din kayo. 





















###### 9 










At kung pumunta man ako sa silangan o tumira sa pinakamalayong lugar sa kanluran, 





















###### 10 










kayo ay naroon din upang akoʼy inyong patnubayan at tulungan. 





















###### 11 










Maaaring mapakiusapan ko ang dilim na itago ako, o ang liwanag sa paligid ko na maging gabi; 





















###### 12 










kaya lang, kahit ang kadiliman ay hindi madilim sa inyo, Panginoon, at ang gabi ay parang araw. Dahil para sa inyo, pareho lang ang dilim at ang liwanag. 





















###### 13 










<i class="trans-change">Kilala nʼyo ako,_ dahil kayo ang lumikha sa akin. Kayo ang humugis sa akin sa sinapupunan ng aking ina. 





















###### 14 










Pinupuri ko kayo dahil kahanga-hanga ang pagkakalikha nʼyo sa akin. Nalalaman ko na ang inyong mga gawa ay tunay na kahanga-hanga. 





















###### 15 










Nakita nʼyo ang aking mga buto nang akoʼy lihim na hugisin sa loob ng sinapupunan ng aking ina. 





















###### 16 










Nakita nʼyo na ako, hindi pa man ako isinisilang. Ang itinakdang mga araw na akoʼy mabubuhay ay nakasulat na sa aklat nʼyo bago pa man mangyari. 





















###### 17 










O Dios, hindi ko lubos maintindihan ang mga iniisip nʼyo; itoʼy tunay na napakarami. 





















###### 18 










Kung bibilangin ko ito, mas marami pa kaysa sa buhangin. Sa aking paggising, akoʼy nasa inyo pa rin. 





















###### 19 










O Dios, patayin nʼyo sana ang masasama! Lumayo sana sa akin ang mga mamamatay-tao! 





















###### 20 










Nagsasalita sila ng masama laban sa inyo. Binabanggit nila ang inyong pangalan sa walang kabuluhan. 





















###### 21 










Panginoon, kinamumuhian ko ang mga namumuhi sa inyo. Kinasusuklaman ko ang mga kumakalaban sa inyo. 





















###### 22 










Labis ko silang kinamumuhian; ibinibilang ko silang mga kaaway. 





















###### 23 










O Dios, siyasatin nʼyo ako, upang malaman nʼyo ang nasa puso ko. Subukin nʼyo ako, at alamin ang aking mga iniisip. 





















###### 24 










Tingnan nʼyo kung ako ay may masamang pag-uugali, at patnubayan nʼyo ako sa daang dapat kong tahakin magpakailanman. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 139:7 _Espiritu_<i class="alternate">:_ o, <i class="alternate">kapangyarihan._

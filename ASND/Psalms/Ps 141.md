---
Aliases: [Psalms 141]
previous: ['Ps 140']
up: ['Psalms']
next: ['Ps 142']
---
# Psalms 141

***


###### 1 


Panginoon, tumatawag ako sa inyo; agad nʼyo akong tulungan. Dinggin nʼyo ang panawagan ko sa inyo. 


###### 2 


Tanggapin nʼyo sana ang dalangin ko bilang insenso, ang pagtataas ko ng aking mga kamay bilang handog panggabi. 


###### 3 


Panginoon, tulungan nʼyo akong huwag makapagsalita ng masama. 


###### 4 


Ilayo nʼyo ako sa gawaing masama at sa mga taong gumagawa nito. Ilayo nʼyo rin ako sa kanilang mga handaan upang huwag makisalo. 


###### 5 


Tatanggapin ko ang parusa at pagsaway ng taong matuwid, dahil ginagawa nila ito na may pag-ibig at pagmamalasakit sa akin. Itoʼy parang langis sa aking ulo. Pero sa masasamang tao ang lagi kong panalangin ay laban sa kanilang masasamang gawain. 


###### 6 


Kapag itinapon na ang kanilang mga pinuno sa mabatong bangin, maniniwala silang totoo ang mga sinasabi ko. 


###### 7 


Sasabihin nila, "Kakalat sa libingan ang mga buto natin katulad ng mga bato na naglalabasan at kumakalat kapag inaararo ang lupa." 


###### 8 


Panginoong Dios, akoʼy lumalapit sa inyo. Hinihiling ko sa inyo na ingatan nʼyo ako, huwag nʼyong hahayaang akoʼy mamatay. 


###### 9 


Ilayo nʼyo ako mula sa mga bitag na inilaan sa akin ng masasamang tao. 


###### 10 


Sila sana ang mahulog sa sarili nilang bitag, habang ako naman ay makakaiwas doon.

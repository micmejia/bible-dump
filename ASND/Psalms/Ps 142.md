---
Aliases: [Psalms 142]
previous: ['Ps 141']
up: ['Psalms']
next: ['Ps 143']
---
# Psalms 142

***






















###### 1 










Tumawag ako nang malakas sa inyo, Panginoon. Nananalangin ako na kaawaan nʼyo ako. 





















###### 2 










Sinasabi ko sa inyo ang aking mga hinaing at mga suliranin. 





















###### 3 










Kapag akoʼy nawawalan na ng pag-asa, kayo ay nariyan na nagbabantay kung ano ang nangyayari sa akin. Ang aking mga kaaway ay naglagay ng bitag sa aking dinadaanan. 





















###### 4 










Tingnan nʼyo ang aking paligid, walang sinumang tumutulong sa akin. Walang sinumang nangangalaga at nagmamalasakit sa akin. 





















###### 5 










Kaya tumawag ako sa inyo, Panginoon. Sinabi ko, "Kayo ang aking kanlungan, kayo lang ang kailangan ko rito sa mundo." 





















###### 6 










Pakinggan nʼyo ang paghingi ko ng tulong, dahil wala na akong magawa. Iligtas nʼyo ako sa mga umuusig sa akin, dahil silaʼy mas malakas sa akin. 





















###### 7 










Palayain nʼyo ako sa bilangguang ito, upang akoʼy makapagpuri sa inyo. At ang mga matuwid ay magtitipon sa paligid ko, dahil sa kabutihan nʼyo sa akin, Panginoon.

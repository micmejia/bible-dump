---
Aliases: [Psalms 145]
previous: ['Ps 144']
up: ['Psalms']
next: ['Ps 146']
---
# Psalms 145

***






















###### 1 










Ako ay magpupuri sa inyo, aking Dios at Hari. Pupurihin ko kayo magpakailanman. 





















###### 2 










Pupurihin ko kayo araw-araw, at itoʼy gagawin ko magpakailanman. 





















###### 3 










Panginoon, kayoʼy makapangyarihan at karapat-dapat na purihin. Ang inyong kadakilaan ay hindi kayang unawain. 





















###### 4 










Ang bawat salinlahi ay magsasabi sa susunod na salinlahi ng tungkol sa inyong makapangyarihang gawa. 





















###### 5 










Pagbubulay-bulayan ko ang inyong kadakilaan at kapangyarihan, at ang inyong kahanga-hangang mga gawa. 





















###### 6 










Ipamamalita ng mga tao ang inyong kapangyarihan at kahanga-hangang mga gawa, at ipamamalita ko rin ang inyong kadakilaan. 





















###### 7 










Ipamamalita nila ang katanyagan ng inyong kabutihan, at aawit sila nang may kagalakan tungkol sa inyong katuwiran. 





















###### 8 










Panginoon, kayoʼy mahabagin at matulungin; hindi madaling magalit at sagana sa pagmamahal. 





















###### 9 










Panginoon, mabuti kayo sa lahat; nagmamalasakit kayo sa lahat ng inyong nilikha. 





















###### 10 










Pasasalamatan kayo, Panginoon, ng lahat ng inyong nilikha; pupurihin kayo ng inyong mga tapat na mamamayan. 





















###### 11 










Ipamamalita nila ang inyong kapangyarihan at ang kadakilaan ng inyong paghahari, 





















###### 12 










upang malaman ng lahat ang inyong dakilang mga gawa at ang kadakilaan ng inyong paghahari. 





















###### 13 










Ang inyong paghahari ay magpakailanman. Panginoon, tapat kayo sa inyong mga pangako, at mapagmahal kayo sa lahat ng inyong nilikha. 





















###### 14 










Tinutulungan nʼyo ang mga dumaranas ng kahirapan, at pinalalakas ang mga nanghihina. 





















###### 15 










Ang lahat ng nilalang na may buhay ay umaasa sa inyo, at binibigyan nʼyo sila ng pagkain sa panahong kailangan nila. 





















###### 16 










Sapat ang inyong ibinibigay at silaʼy lubos na nasisiyahan. 





















###### 17 










Panginoon, matuwid kayo sa lahat ng inyong pamamaraan, at matapat sa lahat ng inyong ginagawa. 





















###### 18 










Kayoʼy malapit sa lahat ng tapat na tumatawag sa inyo. 





















###### 19 










Ibinibigay nʼyo ang nais ng mga taong may takot sa inyo; pinapakinggan nʼyo ang kanilang mga daing at inililigtas nʼyo sila. 





















###### 20 










Binabantayan nʼyo ang mga umiibig sa inyo, ngunit ang masasama ay lilipulin ninyo. 





















###### 21 










Pupurihin ko kayo, Panginoon! Ang lahat ng nilikha ay magpupuri sa inyo magpakailanman. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

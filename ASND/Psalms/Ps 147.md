---
Aliases: [Psalms 147]
previous: ['Ps 146']
up: ['Psalms']
next: ['Ps 148']
---
# Psalms 147

***






















###### 1 










Purihin ang Panginoon! Napakabuting umawit ng pagpupuri sa ating Dios. Napakabuti at nararapat lang na siya ay purihin. 





















###### 2 










Itinatayong muli ng Panginoon ang Jerusalem, at muli niyang tinitipon ang mga nabihag na Israelita. 





















###### 3 










Pinagagaling niya ang mga pusong nabigo, at ginagamot ang kanilang mga sugat. 





















###### 4 










Ang bilang ng mga bituin ay kanyang nalalaman at ang bawat isa ay binigyan niya ng pangalan. 





















###### 5 










Makapangyarihan ang ating Panginoon. Ang kanyang karunungan ay walang hangganan. 





















###### 6 










Tinutulungan ng Panginoon ang mga inaapi, ngunit nililipol niya nang lubos ang masasama. 





















###### 7 










Umawit kayo ng pasasalamat sa Panginoon. Tumugtog kayo ng alpa para sa ating Dios. 





















###### 8 










Pinupuno niya ng mga ulap ang kalawakan, at pinauulanan niya ang mundo, at pinatutubo ang mga damo sa kabundukan. 





















###### 9 










Binibigyan niya ng pagkain ang mga hayop at ang mga inakay na uwak kapag dumadaing ang mga ito. 





















###### 10 










Hindi siya nalulugod sa lakas ng mga kabayo o sa kagitingan ng mga kawal. 





















###### 11 










Ang Panginoon ay nalulugod sa mga may takot sa kanya at nagtitiwala sa kanyang pag-ibig. 





















###### 12 










Purihin ninyo ang Panginoon na inyong Dios, kayong mga naninirahan sa Zion, ang bayan ng Jerusalem! 





















###### 13 










Dahil pinatitibay niya ang pintuan ng inyong bayan, at kayo ºy kanyang pinagpapala. 





















###### 14 










Binibigyan niya ng kapayapaan ang inyong lugar, at binubusog niya kayo ng pinakamabuting trigo. 





















###### 15 










Inuutusan niya ang mundo, at agad naman itong sumusunod. 





















###### 16 










Inilalatag niya sa lupa ang nyebe na parang mga puting kumot, at ikinakalat na parang abo. 





















###### 17 










Nagpapadala siya ng ulan na yelo na parang maliliit na bato. Kahit sino ay walang makatagal sa lamig nito. 





















###### 18 










Sa kanyang utos, ang yelo ay natutunaw. Pinaiihip niya ang hangin, at ang yelo ay nagiging tubig na umaagos. 





















###### 19 










Ipinahayag niya ang kanyang mga salita, mga tuntunin at mga utos sa mga taga-Israel na lahi ni Jacob. 





















###### 20 










Hindi niya ito ginawa sa ibang mga bansa; hindi nila alam ang kanyang mga utos. Purihin ang Panginoon!

---
Aliases: [Psalms 16]
previous: ['Ps 15']
up: ['Psalms']
next: ['Ps 17']
---
# Psalms 16

***






















###### 1 










O Dios, ingatan nʼyo po ako, dahil sa inyo ako nanganganlong. 





















###### 2 










Kayo ang aking Panginoon. Lahat ng kabutihang nakamtan ko ay mula sa inyo. 





















###### 3 










Tungkol sa inyong mga taong banal na nasa lupain ng Israel, lubos ko silang kinalulugdan. 





















###### 4 










Ngunit ang mga sumusunod sa mga dios-diosan ay lalong mahihirapan. Hindi ako sasama sa paghahandog nila ng dugo sa kanilang mga dios-diosan, at ayaw kong banggitin man lang ang pangalan ng mga ito. 





















###### 5 










Panginoon, kayo ang lahat sa aking buhay. Lahat ng pangangailangan koʼy inyong ibinibigay. Kinabukasan koʼy nasa inyong mga kamay. 





















###### 6 










Ang mga biyayang kaloob nʼyo sa akin ay parang malawak na taniman, kahanga-hangang tunay. Tunay na napakaganda ng kaloob na ibinigay nʼyo sa akin. 





















###### 7 










Pupurihin ko kayo, Panginoon, na sa akin ay nagpapayo. At kahit sa gabiʼy pinaaalalahanan ako ng aking budhi. 





















###### 8 










Panginoon palagi ko kayong iniisip, at dahil kayo ay lagi kong kasama, hindi ako matitinag. 





















###### 9 










Kayaʼt nagagalak ang puso ko, at akoʼy panatag, dahil <i class="trans-change">alam kong_ ligtas ako. 





















###### 10 










Sapagkat hindi nʼyo pababayaan na ang aking kaluluwa ay mapunta sa lugar ng mga patay; hindi nʼyo hahayaang mabulok sa libingan ang matapat nʼyong lingkod. 





















###### 11 










Itinuro nʼyo sa akin ang landas patungo sa buhay na puno ng kasiyahan, at sa piling nʼyo, aking matatagpuan ang ligayang walang hanggan.

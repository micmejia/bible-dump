---
Aliases: [Psalms 18]
previous: ['Ps 17']
up: ['Psalms']
next: ['Ps 19']
---
# Psalms 18

***






















###### 1 










Iniibig ko kayo Panginoon. Kayo ang aking kalakasan. 





















###### 2 










Panginoon, kayo ang aking matibay na batong kanlungan at pananggalang. Kayo ang aking Tagapagligtas na nag-iingat sa akin. 





















###### 3 










Karapat-dapat kayong purihin, Panginoon, dahil kapag tumatawag ako sa inyo, inililigtas nʼyo ako sa mga kalaban ko. ###### 4-5 Ang kamatayaʼy parang lubid na nakapulupot sa akin at parang bitag sa aking dadaanan, na para ring malakas na agos na tumatangay sa akin. 





















###### 6 










Kinakabahan ako! Humingi ako ng tulong sa <i class="trans-change">inyo,_ Panginoon kong Dios, at pinakinggan nʼyo ang panalangin ko sa inyong templo. 





















###### 7 










Nagalit kayo, at lumindol, maging ang pundasyon ng mga bundok ay nayanig. 





















###### 8 










Umusok din ang inyong ilong, at ang inyong bibig ay bumuga ng apoy at mga nagliliyab na baga. 





















###### 9 










Binuksan nʼyo ang langit at kayoʼy bumaba, at tumuntong sa maitim at makapal na ulap. 





















###### 10 










Kayoʼy sumakay sa isang kerubin, at mabilis na lumipad na dala ng hangin. 





















###### 11 










Ginawa nʼyong talukbong ang kadiliman, <i class="trans-change">at nagtago kayo_ sa maitim na ulap. 





















###### 12 










Kumidlat mula sa inyong kinaroroonan, at mula rooʼy bumagsak ang mga yelo at nagliliyab na baga. 





















###### 13 










Ang tinig nʼyo, Kataas-taasang Dios na aming Panginoon, ay dumadagundong mula sa langit. 





















###### 14 










Pinana nʼyo ng kidlat ang inyong mga kalaban at nataranta silang nagsitakas. 





















###### 15 










Sa inyong tinig at matinding galit, <i class="trans-change">natuyo ang dagat at_ nakita ang lupa sa ilalim nito, pati na rin ang pundasyon ng mundo ay nalantad. 





















###### 16 










At mula sa langit akoʼy inabot nʼyo at inahon mula sa malalim na tubig. 





















###### 17 










Iniligtas nʼyo ako sa kapangyarihan ng aking mga kalaban na hindi ko kayang labanan. 





















###### 18 










Sinalakay nila ako sa oras ng aking kagipitan. Ngunit sinaklolohan nʼyo ako, Panginoon. 





















###### 19 










Dinala nʼyo ako sa lugar na walang kapahamakan dahil nalulugod kayo sa akin. 





















###### 20 










Pinagpala nʼyo ako dahil akoʼy namumuhay sa katuwiran. Sa kalinisan ng aking kamay akoʼy inyong ginantimpalaan. 





















###### 21 










Dahil sinusunod ko ang inyong kalooban, at hindi ko kayo tinalikuran, Panginoon na aking Dios. 





















###### 22 










Tinutupad ko ang lahat ng inyong utos. Ang inyong mga tuntunin ay hindi ko sinusuway. 





















###### 23 










Alam nʼyong namumuhay ako ng walang kapintasan, at iniiwasan ko ang kasamaan. 





















###### 24 










Kaya naman akoʼy inyong ginagantimpalaan, dahil nakita nʼyong matuwid ang aking pamumuhay. 





















###### 25 










Tapat kayo sa mga tapat sa inyo, at mabuti kayo sa mabubuting tao. 





















###### 26 










Tapat kayo sa mga taong totoo sa inyo, ngunit tuso kayo sa mga taong masama. 





















###### 27 










Inililigtas nʼyo ang mga mapagpakumbaba, ngunit ang nagmamataas ay inyong ibinababa. 





















###### 28 










Panginoon kong Dios, kayo ang nagbibigay sa akin ng liwanag. Sa gitna ng kadiliman kayo ang aking tanglaw. 





















###### 29 










Sa tulong nʼyo, kaya kong salakayin ang grupo ng mga sundalo, at kaya kong akyatin ang pader ng kanilang tanggulan. 





















###### 30 










Ang pamamaraan nʼyo, O Dios ay walang kamalian. Ang inyong mga salita ay maaasahan. Kayoʼy katulad ng isang kalasag sa mga naghahanap ng kaligtasan[^a] sa inyo. 





















###### 31 










Kayo lang, Panginoon, ang <i class="trans-change">tunay na_ Dios, at wala nang iba. At kayo lang talaga ang aming batong kanlungan. 





















###### 32 










Kayo ang nagbibigay sa akin ng kalakasan, at nagbabantay sa aking daraanan. 





















###### 33 










Pinatatatag nʼyo ang aking paa tulad ng paa ng usa, upang maging ligtas ang pag-akyat ko sa matataas na lugar. 





















###### 34 










Sinasanay nʼyo ako sa pakikipaglaban, tulad ng pagbanat ng matibay na pana. 





















###### 35 










Ang katulad nʼyo ay kalasag na nag-iingat sa akin. Inaakay nʼyo ako sa pamamagitan ng inyong kapangyarihan, at dahil sa tulong nʼyo, naging tanyag ako. 





















###### 36 










Pinaluwang nʼyo ang aking dadaanan, kaya hindi ako natitisod. 





















###### 37 










Hinabol ko ang aking mga kalaban at inabutan ko sila, at hindi ako tumigil hanggang sa naubos ko sila. 





















###### 38 










Hinampas ko sila hanggang sa magsibagsak, at hindi na makabangon sa aking paanan. 





















###### 39 










Binigyan nʼyo ako ng lakas sa pakikipaglaban, kaya natalo ko ang aking mga kalaban. 





















###### 40 










Dahil sa inyo, umatras ang aking mga kaaway na may galit sa akin, at silaʼy pinatay ko. 





















###### 41 










Humingi sila ng tulong, ngunit walang sinumang tumulong. Tumawag din sila sa inyo Panginoon, ngunit kayoʼy hindi tumugon. 





















###### 42 










Dinurog ko sila hanggang sa naging alikabok na lang na inililipad ng hangin, at tinatapak-tapakan na parang putik sa kalsada. 





















###### 43 










Akoʼy iniligtas nʼyo sa mga rebelde, at ginawa nʼyo akong pinuno ng maraming bansa. Kahit akoʼy hindi nila kilala, pinaglingkuran nila ako. 





















###### 44 










Yumuyukod sila sa aking harapan. Naririnig pa lang nila ang tungkol sa akin, sumusunod agad sila sa utos ko. 





















###### 45 










Nawawalan sila ng lakas ng loob, kaya lumalabas sila sa kanilang pinagtataguan na nanginginig sa takot. 





















###### 46 










Buhay kayo, Panginoon! Karapat-dapat kayong purihin at dakilain, O Dios na aking batong <i class="trans-change">kanlungan_ at Tagapagligtas! 





















###### 47 










Pinaghigantihan nʼyo ang aking mga kaaway, at ipinasailalim mo ang mga bansa sa aking kapangyarihan. 





















###### 48 










Inililigtas nʼyo ako sa mararahas kong kalaban, at pinagtagumpay nʼyo ako sa kanila. 





















###### 49 










Kaya pararangalan ko kayo sa mga bansa. O Panginoon, aawitan ko kayo ng mga papuri. 





















###### 50 










Sa hinirang nʼyong hari ay nagbigay kayo ng maraming tagumpay. Ang inyong pagmamahal ay ipinadama nʼyo kay David at sa kanyang lahi magpakailanman.

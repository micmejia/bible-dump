---
Aliases: [Psalms 19]
previous: ['Ps 18']
up: ['Psalms']
next: ['Ps 20']
---
# Psalms 19

***






















###### 1 










Ipinapakita ng kalangitan ang kadakilaan ng Dios, ang gawa ng kanyang kamay. 





















###### 2 










Araw at gabi, ang kalangitan ay parang nagsasabi tungkol sa kanyang kapangyarihan. 





















###### 3 










Kahit na walang salita o tinig kang maririnig, 





















###### 4 










ang kanilang mensahe ay napapakinggan pa rin sa buong daigdig. Iginawa ng Dios ang araw ng tirahan sa kalangitan. 





















###### 5 










Tuwing umagaʼy sumisikat ang araw, na parang lalaking bagong kasal na lumalabas sa bahay nila nang may galak. O katulad din ng isang manlalarong kampeon sa takbuhan, na nasasabik na tumakbo. 





















###### 6 










Itoʼy sumisikat sa silangan, at lumulubog sa kanluran. At ang kanyang init, hindi mapagtataguan. ## Ang Kautusan ng Panginoon 





















###### 7 










Ang kautusan ng Panginoon ay walang kamalian. Itoʼy nagbibigay sa atin ng bagong kalakasan. Ang mga turo ng Panginoon ay mapagkakatiwalaan, at nagbibigay karunungan sa mga walang kaalaman. 





















###### 8 










Ang mga tuntunin ng Panginoon ay tama at sa pusoʼy nagbibigay kagalakan. Ang mga utos ng Panginoon ay malinaw at nagbibigay liwanag sa kaisipan. 





















###### 9 










Ang pagkatakot sa Panginoon ay nagpapadalisay ng puso; mananatili ito magpakailanman. Ang mga utos niya ay matuwid at makatarungan. 





















###### 10 










Ang mga itoʼy higit pa kaysa purong ginto, at mas matamis pa kaysa sa pulot-pukyutan. 





















###### 11 










Ang inyong mga utos <i class="trans-change">Panginoon,_ ang nagbibigay babala sa akin na inyong lingkod. May dakilang gantimpala kapag itoʼy sinusunod. 





















###### 12 










Hindi namin napapansin ang aming mga kamalian. Kaya linisin nʼyo po ako sa mga kasalanang hindi ko nalalaman. 





















###### 13 










Ilayo nʼyo rin ako sa kasalanang sadya kong ginagawa, at huwag nʼyong payagan na alipinin ako nito. Para mamuhay akong ganap at walang kapintasan, at lubos na lalaya sa maraming kasalanan. 





















###### 14 










Sanaʼy maging kalugod-lugod sa inyo Panginoon ang aking iniisip at sinasabi. Kayo ang aking Bato <i class="trans-change">na kanlungan_ at Tagapagligtas!

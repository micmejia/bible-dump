---
Aliases: [Psalms 28]
previous: ['Ps 27']
up: ['Psalms']
next: ['Ps 29']
---
# Psalms 28

***






















###### 1 










Tumatawag ako sa inyo, Panginoon, ang aking Bato na kanlungan_. Dinggin nʼyo ang aking dalangin! Dahil kung hindi, matutulad ako sa mga patay na nasa libingan. 





















###### 2 










Pakinggan nʼyo ang aking pagsusumamo! Humingi ako sa inyo ng tulong, habang itinataas ang aking mga kamay sa harap ng inyong banal na templo. 





















###### 3 










Huwag nʼyo akong parusahan kasama ng masasama. Nagkukunwari silang mga kaibigan, pero ang plano palaʼy pawang kasamaan. 





















###### 4 










Gantihan nʼyo sila ayon sa kanilang mga gawa. Parusahan nʼyo sila ayon sa masama nilang gawa. 





















###### 5 










Binalewala nila ang inyong mga gawa. Gaya ng lumang gusali,_ gibain nʼyo sila at huwag nang itayong muli. 





















###### 6 










Purihin kayo, Panginoon, dahil pinakinggan nʼyo ang aking pagsusumamo. 





















###### 7 










Kayo ang nagpapalakas at nag-iingat sa akin. Nagtitiwala ako sa inyo nang buong puso. Tinutulungan nʼyo ako, kaya nagagalak ako at umaawit ng pasasalamat. 





















###### 8 










Kayo, Panginoon, ang kalakasan ng inyong mga mamamayan. Iniingatan nʼyo ang inyong haring hinirang. 





















###### 9 










Iligtas nʼyo po at pagpalain ang mga mamamayang pag-aari ninyo. Katulad ng isang pastol, bantayan nʼyo sila, at kalungin magpakailanman.

---
Aliases: [Psalms 29]
previous: ['Ps 28']
up: ['Psalms']
next: ['Ps 30']
---
# Psalms 29

***


###### 1 


Purihin ang Panginoon, kayong mga anak ng makapangyarihang Dios. Purihin siya sa kanyang kadakilaan at kapangyarihan. 


###### 2 


Papurihan ang Panginoon ng mga papuring nararapat sa kanyang pangalan. Sambahin ninyo siya sa kanyang banal na presensya. 


###### 3 


Ang tinig ng Panginoong Dios na makapangyarihan ay dumadagundong na parang kulog sa ibabaw ng malalakas na alon ng karagatan. 


###### 4 


Ang tinig ng Panginoon ay makapangyarihan at kagalang-galang. 


###### 5 


Ang tinig ng Panginoon ay makakabali at makakapagpira-piraso ng pinakamatibay na mga puno ng sedro sa Lebanon. 


###### 6 


Niyayanig ng tinig ng Panginoon ang mga bundok sa Lebanon at ang bundok ng Hermon, na parang bisirong baka na tumatalon-talon. 


###### 7 


Ang tinig ng Panginoon ang nagpapakidlat. 


###### 8 


Ang tinig din ng Panginoon ang nagpapayanig sa Disyerto ng Kadesh. 


###### 9 


Sa tinig ng Panginoon, napapagalaw ang mga puno ng ensina, at nalalagas ang mga dahon sa kagubatan. At ang lahat ng nasa templo ay sumisigaw, "Ang Dios ay makapangyarihan!" 


###### 10 


Ang Panginoon ang may kapangyarihan sa mga baha. Maghahari siya magpakailanman. 


###### 11 


Ang Panginoon ang nagbibigay ng kalakasan sa kanyang mga mamamayan, at pinagpapala niya sila ng mabuting kalagayan.

---
Aliases: [Psalms 30]
previous: ['Ps 29']
up: ['Psalms']
next: ['Ps 31']
---
# Psalms 30

***






















###### 1 










Panginoon, pupurihin ko kayo, dahil iniligtas nʼyo ako. Hindi nʼyo pinayagang insultuhin ako ng aking mga kaaway. 





















###### 2 










Panginoon kong Dios, humingi ako ng tulong sa inyo, at pinagaling nʼyo ako. 





















###### 3 










Iniligtas nʼyo ako sa kamatayan. Hindi nʼyo niloob na akoʼy mamatay. 





















###### 4 










Umawit kayo ng mga papuri sa Panginoon, kayong mga tapat sa kanya. Papurihan ninyo ang kanyang banal na pangalan. 





















###### 5 










Dahil ang kanyang galit ay hindi nagtatagal, ngunit ang kanyang kabutihan ay magpakailanman. Maaaring sa gabi ay may pagluha, pero pagsapit ng umaga ay may ligaya. 





















###### 6 










Sa panahon ng aking kaginhawahan ay sinabi ko, "Wala akong pangangambahan." 





















###### 7 










Itoʼy dahil sa kabutihan nʼyo, Panginoon. Pinatatag nʼyo ako tulad ng isang bundok. Ngunit nang lumayo kayo sa akin, ako ay nanlumo. 





















###### 8 










Tumawag ako sa inyo, Panginoon, at nanalangin ng ganito: 





















###### 9 










"Ano ang mapapala mo kung akoʼy mamatay? Makakapagpuri pa ba ang mga patay? Maipapahayag pa ba nila ang inyong katapatan? 





















###### 10 










Panginoon, pakinggan nʼyo ako at kahabagan. Tulungan nʼyo ako, Panginoon!" 





















###### 11 










Ang aking kalungkutan ay pinalitan nʼyo ng sayaw <i class="trans-change">ng kagalakan_. Hinubad nʼyo sa akin ang damit na panluksa, at binihisan nʼyo ako ng damit ng kagalakan, 





















###### 12 










para hindi ako tumahimik, sa halip ay umawit ng papuri sa inyo. Panginoon kong Dios, kayo ay aking pasasalamatan magpakailanman.

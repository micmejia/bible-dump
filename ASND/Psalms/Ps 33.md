---
Aliases: [Psalms 33]
previous: ['Ps 32']
up: ['Psalms']
next: ['Ps 34']
---
# Psalms 33

***






















###### 1 










Kayong mga matuwid, sumigaw kayo sa galak, dahil sa ginawa ng Panginoon! Kayong namumuhay ng tama, nararapat ninyo siyang purihin! 





















###### 2 










Pasalamatan ninyo ang Panginoon sa pamamagitan ng mga alpa at mga instrumentong may mga kwerdas. 





















###### 3 










Awitan ninyo siya ng bagong awit. Tugtugan ninyo siya ng buong husay, at sumigaw kayo sa tuwa. 





















###### 4 










Ang salita ng Panginoon ay matuwid, at maaasahan ang kanyang mga gawa. 





















###### 5 










Ninanais ng Panginoon ang katuwiran at katarungan. Makikita sa buong mundo ang kanyang pagmamahal. 





















###### 6 










Sa pamamagitan ng salita ng Panginoon, ang langit ay nalikha; sa kanyang hininga nagmula ang araw, buwan at mga bituin. 





















###### 7 










Inipon niya ang dagat[^a] na parang inilagay sa isang sisidlan. 





















###### 8 










Ang lahat ng tao sa daigdig ay dapat matakot sa Panginoon, 





















###### 9 










dahil nang siyaʼy nagsalita, nalikha ang mundo; siyaʼy nag-utos at lumitaw ang lahat. 





















###### 10 










Sinisira ng Panginoon ang mga plano ng mga bansang <i class="trans-change">hindi kumikilala sa kanya_. Sinasalungat niya ang kanilang binabalak. 





















###### 11 










Ngunit ang mga plano ng Panginoon ay mananatili magpakailanman, at ang kanyang mga balak, sa saliʼt saling lahi ay matutupad. 





















###### 12 










Mapalad ang bansa na ang Dios ay ang Panginoon. At <i class="trans-change">mapalad_ ang mga taong pinili niya na maging kanya. 





















###### 13 










Mula sa langit ay minamasdan ng Panginoon ang lahat ng tao. 





















###### 14 










Mula sa kanyang luklukan, tinitingnan niya ang lahat ng narito sa mundo. 





















###### 15 










Siya ang nagbigay ng puso sa mga tao, at nauunawaan niya ang lahat ng kanilang ginagawa. 





















###### 16 










Hindi nananalo ang isang hari dahil sa dami ng kanyang kawal, at hindi naman naililigtas ang kawal gamit ang kanyang lakas. 





















###### 17 










Ang mga kabayo ay hindi maaasahan na maipanalo ang digmaan; hindi sila makapagliligtas sa kabila ng kanilang kalakasan. 





















###### 18 










Ngunit binabantayan ng Panginoon ang mga may takot sa kanya, sila na nagtitiwala sa kanyang pag-ibig. 





















###### 19 










Silaʼy inililigtas niya sa kamatayan, at sa panahon ng taggutom, silaʼy kanyang inaalalayan. 





















###### 20 










Tayoʼy naghihintay nang may pagtitiwala sa Panginoon. Siya ang tumutulong at sa atin ay nagtatanggol. 





















###### 21 










Nagagalak tayo, dahil tayoʼy nagtitiwala sa kanyang banal na pangalan. 





















###### 22 










Panginoon, sumaamin nawa ang inyong matapat na pag-ibig. Ang aming pag-asa ay nasa inyo.

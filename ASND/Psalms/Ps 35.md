---
Aliases: [Psalms 35]
previous: ['Ps 34']
up: ['Psalms']
next: ['Ps 36']
---
# Psalms 35

***






















###### 1 










Panginoon, kontrahin nʼyo po ang mga kumukontra sa akin. Labanan nʼyo ang mga kumakalaban sa akin. 





















###### 2 










Kunin nʼyo ang inyong kalasag, at akoʼy inyong tulungan. 





















###### 3 










Ihanda nʼyo ang inyong mga sibat, para sa mga taong humahabol sa akin. Gusto kong marinig na sabihin nʼyo, "Ako ang magpapatagumpay sa iyo." 





















###### 4 










Mapahiya sana ang mga taong naghahangad na akoʼy patayin. Paatrasin nʼyo at biguin ang mga nagpaplano ng masama sa akin. 





















###### 5 










Maging gaya sana sila ng ipa na tinatangay ng hangin, habang silaʼy itinataboy ng inyong anghel. 





















###### 6 










Maging madilim sana at madulas ang kanilang dinadaanan, habang silaʼy hinahabol ng inyong anghel. 





















###### 7 










Naghukay sila at naglagay ng bitag para sa akin, kahit wala akong ginawang masama sa kanila. 





















###### 8 










Dumating sana sa kanila ang kapahamakan nang hindi nila inaasahan. Sila sana ang mahuli sa bitag na kanilang ginawa, at sila rin ang mahulog sa hukay na kanilang hinukay. 





















###### 9 










At akoʼy magagalak dahil sa inyong pagliligtas sa akin, Panginoon. 





















###### 10 










Buong puso kong isisigaw, "Panginoon, wala kayong katulad! Kayo ang nagliligtas sa mga dukha at api mula sa mga mapagsamantala." 





















###### 11 










May mga malupit na taong sumasaksi laban sa akin. Ang kasalanang hindi ko ginawa ay ibinibintang nila sa akin. 





















###### 12 










Ginagantihan nila ako ng masama sa mga kabutihang aking ginawa, kaya akoʼy labis na nagdaramdam. 





















###### 13 










Kapag silaʼy nagkakasakit akoʼy nalulungkot para sa kanila; nagdaramit ako ng sako at nag-aayuno pa. At kung ang aking dalangin para sa kanilaʼy hindi sinasagot, 





















###### 14 










palakad-lakad akong nagluluksa na parang nawalan ng kapatid o kaibigan, at akoʼy yumuyuko at nagdadalamhati para sa kanila na para bang nawalan ako ng ina. 





















###### 15 










Ngunit nang ako na ang nahihirapan, nagkakatipon sila at nagtatawanan. Nagsasama-sama ang mga sa akin ay kumakalaban; kahit ang mga hindi ko kilala ay sumasamaʼt walang tigil na akoʼy hinahamak. 





















###### 16 










Kinukutya nila ako nang walang pakundangan, at ang kanilang mga ngipin ay nagngangalit sa sobrang galit. 





















###### 17 










Panginoon, hanggang kailan kayo manonood lang? Iligtas nʼyo na ako sa mga sumasalakay na ito na parang mga leon na gusto akong lapain. 





















###### 18 










At sa gitna ng karamihan, kayoʼy aking papupurihan at pasasalamatan. 





















###### 19 










Huwag nʼyong payagan na matuwa ang aking mga kaaway sa aking pagkatalo. Ang mga galit sa akin nang walang dahilan ay huwag nʼyong payagang kutyain ako. 





















###### 20 










Walang maganda sa sinasabi nila, sa halip sinisiraan nila ang namumuhay nang tahimik. 





















###### 21 










Sumisigaw sila sa akin na nagpaparatang, "Aha! Nakita namin ang ginawa mo!" 





















###### 22 










Panginoon, alam nʼyo ang lahat ng ito, kaya huwag kayong manahimik. Huwag kayong lumayo sa akin. 





















###### 23 










Sige na po, Panginoon kong Dios, ipagtanggol nʼyo na ako sa kanila. 





















###### 24 










O Dios ko, dahil kayo ay matuwid kung humatol, ipahayag nʼyo na wala akong kasalanan. Huwag nʼyong payagang pagtawanan nila ako. 





















###### 25 










Huwag nʼyong hayaang sabihin nila sa kanilang sarili, "Sa wakas, nangyari rin ang gusto naming mangyari, natalo na rin namin siya!" 





















###### 26 










Mapahiya sana silang nagmamalaki sa akin at nagagalak sa aking mga paghihirap. 





















###### 27 










Sumigaw sana sa kagalakan ang mga taong nagagalak sa aking kalayaan. Palagi sana nilang sabihin, "Purihin ang Panginoon na nagagalak sa tagumpay ng kanyang mga lingkod." 





















###### 28 










Ihahayag ko sa mga tao ang inyong pagkamakatwiran, at buong maghapon ko kayong papupurihan.

---
Aliases: [Psalms 36]
previous: ['Ps 35']
up: ['Psalms']
next: ['Ps 37']
---
# Psalms 36

***






















###### 1 










Pumapasok sa puso ng masamang tao ang tukso ng pagsuway, kaya wala man lang siyang takot sa Dios. 





















###### 2 










Dahil mataas ang tingin niya sa kanyang sarili, hindi niya nakikita ang kanyang kasalanan para kamuhian ito. 





















###### 3 










Ang kanyang mga sinasabi ay puro kasamaan at kasinungalingan. Hindi na niya iniisip ang paggawa ng ayon sa karunungan at kabutihan. 





















###### 4 










Kahit siyaʼy nakahiga, nagpaplano siya ng masama. Napagpasyahan niyang gumawa ng hindi mabuti, at hindi niya tinatanggihan ang kasamaan. 





















###### 5 










Panginoon, ang inyong pag-ibig at katapatan ay umaabot hanggang sa kalangitan. 





















###### 6 










Ang inyong katuwiran ay kasintatag ng kabundukan. Ang inyong paraan ng paghatol ay sinlalim ng karagatan. Ang mga tao o hayop man ay inyong iniingatan, O Panginoon. 





















###### 7 










Napakahalaga ng pag-ibig nʼyong walang hanggan, O Dios! Nakakahanap ang tao ng pagkalinga sa inyo, tulad ng pagkalinga ng inahing manok sa kanyang mga inakay sa ilalim ng kanyang pakpak. 





















###### 8 










Sa inyong tahanan ay pinakakain nʼyo sila ng masaganang handa, at pinaiinom nʼyo sila sa inyong ilog ng kaligayahan. 





















###### 9 










Dahil kayo ang nagbibigay ng buhay. Pinapaliwanagan nʼyo kami, at naliliwanagan ang aming isipan. 





















###### 10 










Patuloy nʼyong ibigin ang mga kumikilala sa inyo, at bigyan nʼyo ng katarungan ang mga namumuhay nang matuwid. 





















###### 11 










Huwag nʼyong payagang akoʼy tapakan ng mga mapagmataas o itaboy ng mga masasama. 





















###### 12 










Ang masasamang tao ay mapapahamak nga. Silaʼy babagsak at hindi na muling makakabangon.

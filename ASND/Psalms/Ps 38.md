---
Aliases: [Psalms 38]
previous: ['Ps 37']
up: ['Psalms']
next: ['Ps 39']
---
# Psalms 38

***






















###### 1 










Panginoon, sa inyong galit, huwag nʼyo akong patuloy na parusahan. 





















###### 2 










Para bang pinalo nʼyo ako at pinana. 





















###### 3 










Dahil sa galit nʼyo sa akin, nanlulupaypay ang aking katawan. Sumasakit ang buong katawan ko dahil sa aking mga kasalanan. 





















###### 4 










Parang nalulunod na ako sa nag-uumapaw kong kasalanan. Itoʼy para bang pasanin na hindi ko na makayanan. 





















###### 5 










Dahil sa aking kamangmangan ang aking mga sugat ay namamaga at nangangamoy. 





















###### 6 










Akoʼy namimilipit sa sobrang sakit at lubos ang kalungkutan ko buong araw. 





















###### 7 










Sumasakit ang buo kong katawan, at bumagsak na rin ang aking kalusugan. 





















###### 8 










Akoʼy pagod na at nanghihina pa, at dumadaing din ako dahil sa sobrang bigat ng aking kalooban. 





















###### 9 










Panginoon, alam nʼyo ang lahat kong hinahangad, at naririnig nʼyo ang lahat kong mga daing. 





















###### 10 










Kumakabog ang aking dibdib at nawawalan ako ng lakas; pati ang ningning ng aking mga mata ay nawala na. 





















###### 11 










Dahil sa aking karamdaman, akoʼy iniwasan ng aking mga kaibigan, kasamahan, at maging ng aking mga kamag-anak. 





















###### 12 










Ang mga tao na gustong pumatay sa akin ay naglalagay ng bitag upang akoʼy hulihin. Ang mga gustong manakit sa akin ay nag-uusap na akoʼy ipahamak. Buong araw silang nagpaplano ng kataksilan. 





















###### 13 










Ngunit para akong pipi at bingi na hindi nakaririnig at hindi nakapagsasalita. 





















###### 14 










Nagbibingi-bingihan ako at hindi sumasagot sa kanila. 





















###### 15 










Dahil naghihintay pa rin ako sa inyo, Panginoon. Kayo, Panginoon na aking Dios, sasagutin nʼyo ako. 





















###### 16 










Kayaʼt hinihiling ko sa inyo: "Huwag nʼyong payagan na matuwa ang aking mga kaaway o kayaʼy magmalaki kapag akoʼy natumba." 





















###### 17 










Akoʼy parang babagsak na sa walang tigil na paghihirap. 





















###### 18 










Kaya inihahayag ko ang aking kasalanan na nagpapahirap sa akin. 





















###### 19 










Tungkol naman sa aking mga kaaway, napakarami at napakalakas nila. Kinamumuhian nila ako ng walang dahilan. 





















###### 20 










Sa mabuti kong ginawa, sinusuklian nila ako ng masama. At kinakalaban nila ako dahil nagsisikap akong gumawa ng mabuti. 





















###### 21 










Panginoon kong Dios, huwag nʼyo akong pababayaan; huwag nʼyo akong lalayuan. 





















###### 22 










Panginoon kong Tagapagligtas, agad nʼyo po akong tulungan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

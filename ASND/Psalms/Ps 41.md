---
Aliases: [Psalms 41]
previous: ['Ps 40']
up: ['Psalms']
next: ['Ps 42']
---
# Psalms 41

***






















###### 1 










Mapalad ang taong nagmamalasakit sa mga mahihirap. Tutulungan siya ng Panginoon sa panahon ng kaguluhan. 





















###### 2 










Ipagtatanggol siya ng Panginoon, at iingatan ang kanyang buhay. Pagpapalain din siya sa lupain natin. At hindi siya isusuko sa kanyang mga kaaway. 





















###### 3 










Tutulungan siya ng Panginoon kung siya ay may sakit, at pagagalingin siya sa kanyang karamdaman. 





















###### 4 










Sinabi ko, "O Panginoon, nagkasala ako sa inyo. Maawa kayo sa akin, at pagalingin ako." 





















###### 5 










Ang aking mga kaaway ay nagsasalita laban sa akin. Sinasabi nila, "Kailan pa ba siya mamamatay upang makalimutan na siya?" 





















###### 6 










Kapag dumadalaw sila sa akin, nagkukunwari silang nangungumusta, pero nag-iipon lang pala sila ng masasabi laban <i class="trans-change">sa akin_. Kapag silaʼy lumabas na, ikinakalat nila ito. 





















###### 7 










Ang lahat ng galit sa akin ay masama ang iniisip tungkol sa akin, at pinagbubulung-bulungan nila ito. 





















###### 8 










Sinasabi nila, "Malala na ang karamdaman niyan, kaya hindi na iyan makakatayo!" 





















###### 9 










Kahit ang pinakamatalik kong kaibigan na kasalo ko lagi sa pagkain at pinagkakatiwalaan – nagawa akong pagtaksilan! 





















###### 10 










Ngunit kayo Panginoon, akoʼy inyong kahabagan. Pagalingin nʼyo ako upang makaganti na ako sa aking mga kaaway. 





















###### 11 










Alam ko na kayoʼy nalulugod sa akin, dahil hindi ako natatalo ng aking mga kaaway. 





















###### 12 










Dahil akoʼy taong matuwid, tinutulungan nʼyo ako at pinapanatili sa inyong presensya magpakailanman. 





















###### 13 










Purihin ang Panginoon, ang Dios ng Israel, magpakailanman. Amen! Amen!

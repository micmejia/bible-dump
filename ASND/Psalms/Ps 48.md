---
Aliases: [Psalms 48]
previous: ['Ps 47']
up: ['Psalms']
next: ['Ps 49']
---
# Psalms 48

***






















###### 1 










Dakila ang Panginoon na ating Dios, at karapat-dapat na papurihan sa kanyang bayan, ang kanyang banal na bundok. 





















###### 2 










Ito始y mataas at maganda, at nagbibigay kagalakan sa buong mundo. Ang banal na bundok ng Zion ay ang bayan ng Makapangyarihang Hari. 





















###### 3 










Ang Dios ay nasa mga muog ng Jerusalem, at ipinakita niyang siya ang Tagapagligtas ng mga taga-Jerusalem. 





















###### 4 










Nagtipon-tipon ang mga hari upang sumalakay sa Jerusalem. 





















###### 5 










Ngunit noong nakita ng mga hari ang bayan, nagulat, natakot at nagsitakas sila. 





















###### 6 










Dahil sa takot, nanginig sila gaya ng babaeng nanganganak na namimilipit sa sakit. 





















###### 7 










Winasak sila ng Dios tulad ng mga barkong panglayag na sinisira ng hanging amihan. 





















###### 8 










Noon, nabalitaan natin ang ginawa ng ating Dios, pero ngayon, tayo mismo ang nakakita sa ginawa niya sa kanyang bayan. Siya ang Panginoon ng hukbo ng kalangitan, at patatatagin niya ang kanyang bayan magpakailanman. 





















###### 9 










Sa loob ng inyong templo, O Dios, iniisip namin ang pag-ibig n始yong matapat. 





















###### 10 










O Dios, dakila ang pangalan n始yo, at pinupuri kayo ng mga tao sa buong mundo. Ang kapangyarihan n始yo ay laging makatarungan. 





















###### 11 










Nagagalak ang mga mamamayan ng Zion, at ng mga bayan ng Juda, dahil sa inyong makatarungang paghatol. 





















###### 12 










Mga mamamayan ng Dios, libutin ninyo ang Zion at bilangin ninyo ang mga tore nito. 





















###### 13 










Tingnan ninyong mabuti ang mga pader at ang mga tanggulan ng bayan na ito, upang masabi ninyo sa susunod na salinlahi, 





















###### 14 










"Siya ang Dios, ang Dios natin magpakailanman. Siya ang gagabay sa atin habang buhay."

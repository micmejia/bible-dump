---
Aliases: [Psalms 51]
previous: ['Ps 50']
up: ['Psalms']
next: ['Ps 52']
---
# Psalms 51

***






















###### 1 










O Dios, kaawaan nʼyo po ako ayon sa inyong tapat na pagmamahal. At ayon sa inyong labis na pagmamalasakit sa akin, ang lahat ng pagsuway ko ay inyong pawiin at akoʼy patawarin. 





















###### 2 










Hugasan nʼyo ako, at linisin nʼyo nang lubos sa aking kasamaan, 





















###### 3 










dahil inaamin ko ang aking mga pagsuway, at lagi kong iniisip ang aking mga kasalanan. 





















###### 4 










Tanging sa inyo lamang ako nagkasala. Gumawa ako ng masama sa inyong paningin. Kaya makatarungan kayo sa inyong pagbibintang sa akin. Karapat-dapat lang na hatulan nʼyo ako. 





















###### 5 










Akoʼy makasalanan at masama mula pa noong akoʼy isinilang, kahit noong ipinaglilihi pa lang ako. 





















###### 6 










Ang nais nʼyo ay isang pusong tapat, kung kayaʼt ipagkaloob nʼyo sa aking kaloob-looban ang karunungan. 





















###### 7 










Linisin at hugasan nʼyo ako <i class="trans-change">sa aking mga kasalanan_ upang lubusang luminis ang pusoʼt kaluluwa ko.[^a] 





















###### 8 










Ipadama nʼyo sa akin ang kasiyahan at kaligayahan upang sa aba kong kalagayan, muling mapasaakin ang kagalakan. 





















###### 9 










Kalimutan nʼyo ang aking mga kasalanan, at pawiin ang lahat kong kasamaan. 





















###### 10 










Ilikha nʼyo ako ng busilak na puso, O Dios, at bigyan ako ng bagong espiritu na matapat. 





















###### 11 










Huwag po akong itaboy palayo sa inyong piling, at ang inyong Banal na Espiritu sa akin ay huwag nʼyo po sanang bawiin. 





















###### 12 










Sanaʼy ibalik sa akin ang kagalakang naramdaman ko noong iniligtas nʼyo ako, at bigyan nawa ako ng masunuring espiritu. 





















###### 13 










At tuturuan ko ang mga makasalanan ng inyong mga pamamaraan upang manumbalik sila sa inyo. 





















###### 14 










Patawarin nʼyo ako sa kasalanan kong pagpatay, O Dios na aking Tagapagligtas. At sisigaw ako sa kagalakan dahil sa inyong pagliligtas. 





















###### 15 










Panginoon, buksan nʼyo po ang aking labi, nang ang mga itoʼy magpuri sa inyo. 





















###### 16 










Hindi naman mga handog ang nais nʼyo; mag-alay man ako ng mga handog na sinusunog, hindi rin kayo malulugod. 





















###### 17 










Ang handog na nakalulugod sa inyo ay pusong nagpapakumbaba at nagsisisi sa kanyang kasalanan. Ito ang handog na hindi nʼyo tatanggihan. 





















###### 18 










Dahil sa kagustuhan nʼyo, pagpalain nʼyo ang Jerusalem.[^b] Muli nʼyong itayo ang mga pader nito. 





















###### 19 










Nang sa gayon malugod kayo sa mga nararapat na handog, pati sa mga handog na sinusunog ng buo. At maghahandog din sila ng mga baka sa inyong altar. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 51:7 _Linisin … kaluluwa ko_<i class="alternate">:_ sa literal, <i class="alternate">Linisin mo ako ng isopo at magiging dalisay ako; hugasan mo ako at magiging kasimputi ako ng nyebe._ [^b]: 51:18 _Jerusalem_<i class="alternate">:_ sa Hebreo, <i class="alternate">Zion._

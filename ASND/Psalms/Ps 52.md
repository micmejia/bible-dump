---
Aliases: [Psalms 52]
previous: ['Ps 51']
up: ['Psalms']
next: ['Ps 53']
---
# Psalms 52

***






















###### 1 










Ikaw, taong mapagmataas, bakit mo ipinagyayabang ang kasamaan mo? Hindi baʼt ang Dios ay palaging mabuti sa iyo? 





















###### 2 










Sa pagbabalak mo ng masama laban sa iba, kasintalim ng pang-ahit ang iyong dila, at lagi kang nagsisinungaling. 





















###### 3 










Minamahal mo ang kasamaan kaysa sa kabutihan, at mas nais mong magsinungaling kaysa magsabi ng katotohanan. 





















###### 4 










Taong sinungaling, ang gusto moʼy makapanakit ng iba sa pamamagitan ng iyong pananalita. 





















###### 5 










Ngunit dudurugin ka ng Dios nang tuluyan. Dadakpin ka at kakaladkarin palabas ng bahay; bubunutin ka mula rito sa mundo ng mga buhay. 





















###### 6 










Makikita ito ng mga matuwid at magtataka sila. Pagtatawanan ka nila at sasabihing, 





















###### 7 










"Tingnan ninyo ang taong hindi nanalig sa Dios bilang matibay nilang kanlungan. Sa halip, nagtiwala lang sa kanyang masaganang kayamanan, at patindi nang patindi ang kanyang kasamaan." 





















###### 8 










Ngunit ako ay tulad ng punong olibo na yumayabong sa loob ng inyong templo. Nagtitiwala ako sa inyong pag-ibig magpakailanman. 





















###### 9 










Pasasalamatan ko kayo magpakailanman dahil sa mga ginawa ninyo. At sa harapan ng mga matatapat sa inyo, ipapahayag ko ang kabutihan ninyo.

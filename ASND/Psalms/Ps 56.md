---
Aliases: [Psalms 56]
previous: ['Ps 55']
up: ['Psalms']
next: ['Ps 57']
---
# Psalms 56

***






















###### 1 










O Dios, maawa kayo sa akin dahil sinasalakay ako ng aking mga kaaway. Palagi nila akong pinahihirapan. 





















###### 2 










Kinukutya nila ako at laging sinasalakay. Kay dami nilang kumakalaban sa akin, O Kataas-taasang Dios. 





















###### 3 










Kapag akoʼy natatakot, magtitiwala ako sa inyo. 





















###### 4 










O Dios, pinupuri ko kayo dahil sa inyong pangako. Hindi ako matatakot dahil nagtitiwala ako sa inyo. Ano bang magagawa ng isang hamak na tao sa akin? Wala! 





















###### 5 










Binabaluktot lagi ng aking mga kaaway ang mga sinasabi ko. Lagi silang nagpaplano na saktan ako. 





















###### 6 










Nagsasama-sama sila at nagsisipagtago, binabantayan nila ang lahat ng kilos ko at naghihintay ng pagkakataon upang patayin ako. 





















###### 7 










Huwag nʼyo silang hayaang matakasan ang parusa ng kanilang kasamaan. Lipulin nʼyo sila sa inyong matinding galit. 





















###### 8 










Nalalaman nʼyo ang aking kalungkutan at napapansin nʼyo ang aking mga pag-iyak. Hindi baʼt inilista nʼyo ito sa inyong aklat? 





















###### 9 










Kapag tumawag ako sa inyo, O Dios, magsisitakas ang aking mga kaaway. Alam ko ito dahil ikaw ay aking kakampi. 





















###### 10 










Panginoong Dios, pinupuri ko kayo dahil sa inyong mga salita at pangako. 





















###### 11 










Hindi ako matatakot dahil nagtitiwala ako sa inyo. Ano bang magagawa ng isang hamak na tao sa akin? Wala! 





















###### 12 










Tutuparin ko, O Dios, ang mga pangako ko sa inyo. Maghahandog ako ng alay ng pasasalamat sa inyo. 





















###### 13 










Dahil iniligtas nʼyo ako sa kamatayan at hindi nʼyo ako pinabayaang madapa. Para mamuhay akong kasama kayo, O Dios, sa inyong liwanag na nagbibigay-buhay.

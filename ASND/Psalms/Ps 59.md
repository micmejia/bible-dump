---
Aliases: [Psalms 59]
previous: ['Ps 58']
up: ['Psalms']
next: ['Ps 60']
---
# Psalms 59

***


###### 1 


O Dios, iligtas nʼyo ako sa aking mga kaaway. At sa mga kumakalaban sa akin, ako ay inyong ingatan. 


###### 2 


Iligtas nʼyo ako sa masasama at sa mga mamamatay-tao. 


###### 3 


Panginoon, tingnan nʼyo! Inaabangan nila ako para patayin, kahit na wala akong nagawang kasalanan sa kanila.

###### 4-5 Wala akong nagawang kasalanan, ngunit handa silang salakayin ako. Sige na po, Panginoong Dios na Makapangyarihan, Dios ng Israel. Tingnan nʼyo na ang nangyayari; tulungan nʼyo ako! Kumilos na kayo, at parusahan nʼyo ang mga bansang hindi sumasampalataya sa inyo. Huwag nʼyong kahabagan ang mga taksil na iyon. 


###### 6 


Bumabalik sila kapag gabi at tumatahol gaya ng aso habang naglilibot sila sa bayan. 


###### 7 


Pakinggan nʼyo ang kanilang pananalita; kasing sakit ng tusok ng espada. At sinasabi pa nila, "Wala namang nakakarinig sa atin." 


###### 8 


Ngunit, pinagtatawanan nʼyo lang sila Panginoon. Kinukutya nʼyo ang mga taong hindi sumasampalataya sa inyo. 


###### 9 


O Dios ikaw ang aking kalakasan. Maghihintay ako sa inyo dahil ikaw ang aking tagapagtanggol, 


###### 10 


at ikaw ang Dios na nagmamahal sa akin. Manguna ka sa akin at ipakita mo sa akin ang pagbagsak ng aking mga kaaway. 


###### 11 


Pero huwag nʼyo silang patayin agad para hindi makalimutan ng aking mga kababayan kung paano nʼyo pinarurusahan ang inyong mga kaaway. O Panginoon na aming pananggalang, iligaw nʼyo at ibagsak ang aking mga kaaway sa pamamagitan ng inyong kapangyarihan. 


###### 12 


Nagkakasala sila dahil sa kasamaan ng kanilang sinasabi. Mahuli sana sila sa kanilang kayabangan. Nagmumura sila at nagsisinungaling, 


###### 13 


kaya sa inyong galit, lipulin nʼyo sila hanggang sa silaʼy maglaho. Sa gayon ay malalaman ng buong mundo na kayo, O Dios, ang naghahari sa Israel. 


###### 14 


Bumabalik ang mga kaaway ko kapag gabi at tumatahol gaya ng aso habang naglilibot sila sa bayan. 


###### 15 


Naglilibot sila para humanap ng pagkain at umaalulong kapag hindi nabusog. 


###### 16 


Ngunit ako ay aawit tungkol sa inyong kapangyarihan. Tuwing umaga aawit ako nang may kagalakan tungkol sa inyong pag-ibig. Sapagkat kayo ang aking kanlungan sa oras ng kagipitan. 


###### 17 


O Dios, kayo ang aking kalakasan. Aawit ako ng mga papuri sa inyo, dahil kayo ang aking kanlungan at Dios na sa akin ay nagmamahal.

---
Aliases: [Psalms 60]
previous: ['Ps 59']
up: ['Psalms']
next: ['Ps 61']
---
# Psalms 60

***






















###### 1 










O Dios, itinakwil nʼyo kami at pinabayaang malupig. Nagalit kayo sa amin ngunit ngayon, manumbalik sana ang inyong kabutihan. 





















###### 2 










Niyanig nʼyo ang kalupaan at pinagbitak-bitak, ngunit nakikiusap ako na ayusin nʼyo po dahil babagsak na ito. 





















###### 3 










Kami na mga mamamayan nʼyo ay labis-labis nʼyong pinahirapan. Para nʼyo kaming nilasing sa alak, sumusuray-suray. 





















###### 4 










Ngunit, para sa aming mga may takot sa inyo, nagtaas kayo ng bandila bilang palatandaan ng aming pagtitipon sa oras ng labanan. 





















###### 5 










Iligtas nʼyo kami sa pamamagitan ng inyong kapangyarihan. Pakinggan nʼyo kami, upang kaming mga iniibig nʼyo ay maligtas. 





















###### 6 










O Dios, sinabi nʼyo roon sa inyong templo, "Magtatagumpay ako! Hahatiin ko ang Shekem at ang kapatagan ng Sucot para ipamigay sa aking mga mamamayan. 





















###### 7 










Sa akin ang Gilead at Manase, ang Efraim ay gagawin kong tanggulan at ang Juda ang aking tagapamahala. 





















###### 8 










Ang Moab ang aking utusan at ang Edom ay sa akin din. Sisigaw ako ng tagumpay laban sa mga Filisteo." 





















###### 9 










Sinong magdadala sa akin sa Edom at sa bayan nito na napapalibutan ng pader? 





















###### 10 










Sino na ang makakatulong, O Dios, ngayong itinakwil nʼyo na kami? Ni hindi na nga kayo sumasama sa aming mga kawal. 





















###### 11 










Tulungan nʼyo kami laban sa aming mga kaaway, dahil ang tulong ng tao ay walang kabuluhan. 





















###### 12 










Sa tulong nʼyo, O Dios, kami ay magtatagumpay dahil tatalunin nʼyo ang aming mga kaaway.

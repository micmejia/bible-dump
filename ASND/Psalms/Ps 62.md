---
Aliases: [Psalms 62]
previous: ['Ps 61']
up: ['Psalms']
next: ['Ps 63']
---
# Psalms 62

***






















###### 1 










Sa Dios lang ako may kapahingahan; ang kaligtasan koʼy nagmumula sa kanya. 





















###### 2 










Siya lang ang aking batong kanlungan at kaligtasan. Siya ang aking tanggulan, kaya ligtas ako sa kapahamakan. 





















###### 3 










Kayong mga kaaway ko, hanggang kailan kayo sasalakay upang akoʼy patayin? Tulad koʼy pader na malapit nang magiba at bakod na malapit nang matumba. 





















###### 4 










Gusto lamang ninyong maalis ako sa aking mataas na katungkulan. Tuwang-tuwa kayo sa pagsisinungaling. Kunwariʼy pinupuri ninyo ako ngunit sa puso ninyoʼy isinusumpa ako. 





















###### 5 










Sa Dios ko lang matatamo ang kapahingahan dahil binibigyan niya ako ng pag-asa. 





















###### 6 










Siya lang ang aking batong kanlungan at kaligtasan. Siya ang aking tanggulan kaya ligtas ako sa kapahamakan. 





















###### 7 










Nasa Dios ang aking kaligtasan at karangalan. Siya ang matibay kong batong kanlungan. Siya ang nag-iingat sa akin. 





















###### 8 










Kayong mga mamamayan ng Dios, magtiwala kayo sa kanya sa lahat ng oras! Sabihin sa kanya ang lahat ng inyong suliranin, dahil siya ang nag-iingat sa atin. 





















###### 9 










Ang tao, dakila man o mangmang, ay hindi mapagkakatiwalaan. Pareho lang silang walang kabuluhan. Magaan pa sila kaysa sa hangin kapag tinimbang. 





















###### 10 










Huwag kayong umasa sa perang nakuha sa pangingikil at pagnanakaw. Dumami man ang inyong kayamanan, huwag ninyo itong mahalin. 





















###### 11 










Hindi lang isang beses kong narinig na sinabi ng Dios na nasa kanya ang kapangyarihan 





















###### 12 










at tapat ang kanyang pag-ibig. Tiyak na gagantimpalaan ng Panginoon ang tao ayon sa kanyang mga ginawa.

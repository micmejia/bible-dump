---
Aliases: [Psalms 66]
previous: ['Ps 65']
up: ['Psalms']
next: ['Ps 67']
---
# Psalms 66

***






















###### 1 










Kayong mga tao sa buong mundo, isigaw ninyo ang inyong papuri sa Dios nang may kagalakan. 





















###### 2 










Umawit kayo ng mga papuri para sa kanya. Parangalan ninyo siya sa pamamagitan ng inyong mga awit. 





















###### 3 










Sabihin ninyo sa kanya, "O Dios, kahanga-hanga ang inyong mga gawa! Dahil sa inyong dakilang kapangyarihan, luluhod ang inyong mga kaaway sa takot. 





















###### 4 










Ang lahat ng tao sa buong mundo ay sasamba sa inyo na may awit ng papuri." 





















###### 5 










Halikayo at tingnan ang kahanga-hangang ginawa ng Dios para sa mga tao. 





















###### 6 










Pinatuyo niya ang dagat; tinawid ito ng ating mga ninuno na naglalakad. Tayoʼy mangagalak sa kanyang mga ginawa. 





















###### 7 










Maghahari ang Dios ng walang hanggan sa pamamagitan ng kanyang kapangyarihan. Mga bansaʼy kanyang pinagmamasdan, kaya ang mga sumusuway sa kanya ay hindi dapat magmalaki sa kanilang sarili. 





















###### 8 










Kayong mga tao, purihin ninyo ang Dios! Iparinig ninyo sa lahat ang inyong papuri. 





















###### 9 










Iningatan niya ang ating buhay at hindi niya hinayaang tayoʼy madapa. 





















###### 10 










O Dios, tunay ngang binigyan nʼyo kami ng pagsubok, na tulad ng apoy na nagpapadalisay sa pilak. 





















###### 11 










Hinayaan nʼyo kaming mahuli sa bitag at pinagpasan nʼyo kami ng mabigat na dalahin. 





















###### 12 










Pinabayaan nʼyo ang aming mga kaaway na tapakan kami sa ulo; parang dumaan kami sa apoy at lumusong sa baha. Ngunit dinala nʼyo kami sa lugar ng kasaganaan. 





















###### 13 










Mag-aalay ako sa inyong templo ng mga handog na sinusunog upang tuparin ko ang aking mga ipinangako sa inyo, 





















###### 14 










mga pangakong sinabi ko noong akoʼy nasa gitna ng kaguluhan. 





















###### 15 










Mag-aalay ako sa inyo ng matatabang hayop bilang handog na sinusunog, katulad ng mga tupa, toro at mga kambing. 





















###### 16 










Halikayo at makinig, kayong lahat na may takot sa Dios. Sasabihin ko sa inyo ang mga ginawa niya sa akin. 





















###### 17 










Humingi ako sa kanya ng tulong habang nagpupuri. 





















###### 18 










Kung hindi ko ipinahayag sa Panginoon ang aking mga kasalanan, hindi niya sana ako pakikinggan. 





















###### 19 










Ngunit tunay na pinakinggan ako ng Dios at ang dalangin koʼy kanyang sinagot. 





















###### 20 










Purihin ang Dios, na hindi tumanggi sa aking panalangin, at hindi nagkait ng kanyang tapat na pag-ibig sa akin.

---
Aliases: [Psalms 77]
previous: ['Ps 76']
up: ['Psalms']
next: ['Ps 78']
---
# Psalms 77

***






















###### 1 










Tumawag ako nang malakas sa Dios. Tumawag ako sa kanya upang akoʼy kanyang mapakinggan. 





















###### 2 










Sa panahon ng kahirapan, nananalangin ako sa Panginoon. Pagsapit ng gabi nananalangin_ akong nakataas ang aking mga kamay, at hindi ako napapagod, ngunit wala pa rin akong kaaliwan. 





















###### 3 










Kapag naaalala ko ang Dios, napapadaing ako at para bang nawawalan na ng pag-asa. 





















###### 4 










Hindi niya ako pinatutulog, hindi ko na alam ang aking sasabihin, dahil balisang-balisa ako. 





















###### 5 










Naaalala ko ang mga araw at taong lumipas. 





















###### 6 










Naaalala ko ang mga panahong umaawit ako sa gabi. Nagbubulay-bulay ako at tinatanong ang aking sarili: 





















###### 7 










"Habang buhay na ba akong itatakwil ng Panginoon? Hindi na ba siya malulugod sa akin? 





















###### 8 










Nawala na ba talaga ang pag-ibig niya para sa akin? Ang kanyang pangako ba ay hindi na niya tutuparin? 





















###### 9 










Nakalimutan na ba niyang maging maawain? Dahil ba sa kanyang galit kaya nawala na ang kanyang habag?" 





















###### 10 










At sinabi ko, "Ang pinakamasakit para sa akin ay ang malamang_ hindi na tumutulong ang Kataas-taasang Dios." 





















###### 11 










Panginoon, aalalahanin ko ang inyong mga gawa. Gugunitain ko ang mga himalang ginawa nʼyo noon. 





















###### 12 










Iisipin ko at pagbubulay-bulayan ang lahat ng inyong mga dakilang gawa. 





















###### 13 










O Dios, ibang-iba ang inyong mga pamamaraan. Wala nang ibang Dios na kasindakila ninyo. 





















###### 14 










Kayo ang Dios na gumagawa ng mga himala. Ipinapakita nʼyo sa mga tao ang inyong kapangyarihan. 





















###### 15 










Sa pamamagitan ng inyong kapangyarihan iniligtas nʼyo ang inyong mga mamamayan na mula sa lahi nina Jacob at Jose. 





















###### 16 










Ang mga tubig, O Dios ay naging parang mga taong_ natakot at nanginig nang makita kayo. 





















###### 17 










Mula sa mga ulap ay bumuhos ang ulan, kumulog sa langit at kumidlat kung saan-saan. 





















###### 18 










Narinig ang kulog mula sa napakalakas na hangin; ang mga kidlat ay nagbigay-liwanag sa mundo, at nayanig ang buong daigdig. 





















###### 19 










Tinawid nʼyo ang karagatang may malalaking alon, ngunit kahit mga bakas ng paa nʼyo ay hindi nakita. 





















###### 20 










Sa pamamagitan nina Moises at Aaron, pinatnubayan nʼyo ang inyong mga mamamayan na parang mga tupa.

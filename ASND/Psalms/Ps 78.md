---
Aliases: [Psalms 78]
previous: ['Ps 77']
up: ['Psalms']
next: ['Ps 79']
---
# Psalms 78

***


###### 1 


Mga kababayan, ang mga turo ko始y inyong pakinggan. 


###### 2 


Tuturuan ko kayo sa pamamagitan ng kasaysayan. Sasabihin ko sa inyo ang mga lihim na katotohanan ng nakaraan. 


###### 3 


Napakinggan na natin ito at nalaman. Sinabi ito sa atin ng ating mga ninuno. 


###### 4 


Huwag natin itong ilihim sa ating mga anak; sabihin din natin ito sa mga susunod na salinlahi. Sabihin natin sa kanila ang kapangyarihan ng Panginoon at ang mga kahanga-hanga niyang gawa. 


###### 5 


Ibinigay niya ang kanyang mga kautusan sa mga mamamayan ng Israel na mula sa lahi ni Jacob. Iniutos niya sa ating mga ninuno na ituro ito sa kanilang mga anak, 


###### 6 


upang malaman din ito ng mga susunod na lahi at nang ituro rin nila ito sa kanilang mga anak. 


###### 7 


Sa ganitong paraan, magtitiwala sila sa Dios at hindi nila makakalimutan ang kanyang ginawa, at susundin nila ang kanyang mga utos, 


###### 8 


upang hindi sila maging katulad ng kanilang mga ninuno na matitigas ang ulo, suwail, hindi lubos ang pagtitiwala sa Dios, at hindi tapat sa kanya. 


###### 9 


Tulad ng mga taga-Efraim, bagama始t may mga pana sila, pero sa oras naman ng labanan ay nagsisipag-atrasan. 


###### 10 


Hindi nila sinunod ang kasunduan nila sa Dios, maging ang kanyang mga utos. 


###### 11 


Nakalimutan na nila ang mga kahanga-hanga niyang ginawa na ipinakita niya sa kanila. 


###### 12 


Gumawa ang Dios ng mga himala roon sa Zoan sa lupain ng Egipto at nakita ito ng ating mga ninuno. 


###### 13 


Hinawi niya ang dagat at pinadaan sila roon; ginawa niyang tila magkabilang pader ang tubig. 


###### 14 


Sa araw ay pinapatnubayan niya sila sa pamamagitan ng ulap, at sa gabi naman ay sa pamamagitan ng liwanag ng apoy. 


###### 15 


Biniyak niya ang mga bato sa ilang at dumaloy ang tubig at binigyan sila ng maraming inumin mula sa kailaliman ng lupa. 


###### 16 


Pinalabas niya ang tubig mula sa bato at ang tubig ay umagos gaya ng ilog. 


###### 17 


Ngunit ang ating mga ninuno ay patuloy na nagkasala sa kanya. Naghimagsik sila sa Kataas-taasang Dios doon sa ilang. 


###### 18 


Sinadya nilang subukin ang Dios upang hingin ang mga pagkaing gusto nila. 


###### 19 


Kinutya nila ang Dios nang sabihin nilang, "Makakapaghanda ba ang Dios ng pagkain dito sa ilang? 


###### 20 


Oo nga始t umagos ang tubig nang hampasin niya ang bato, ngunit makapagbibigay din ba siya ng tinapay at karne sa atin?" 


###### 21 


Kaya nang marinig ito ng Panginoon nagalit siya sa kanila. Nag-apoy sa galit ang Panginoon laban sa lahi ni Jacob, 


###### 22 


dahil wala silang pananampalataya sa kanya, at hindi sila nagtitiwala na ililigtas niya sila. 


###### 23 


Ganoon pa man, iniutos niyang bumukas ang langit, 


###### 24 


at pinaulanan sila ng pagkain na tinatawag na manna. Ibinigay ito sa kanila upang kainin. 


###### 25 


Kinain nila ang pagkain ng mga anghel, at binigyan sila nito ng Dios hangga始t gusto nila. 


###### 26 


Pinaihip niya ang hangin mula sa silangan at sa timog sa pamamagitan ng kanyang kapangyarihan. 


###### 27 


Pinaulanan din sila ng napakaraming ibon, na kasindami ng buhangin sa tabing-dagat. 


###### 28 


Pinadapo niya ang mga ito sa palibot ng kanilang mga tolda sa kampo. 


###### 29 


Kaya kumain sila hanggang sa mabusog, dahil ibinigay sa kanila ng Dios ang gusto nila. 


###### 30 


Ngunit habang kumakain sila at nagpapakabusog, 


###### 31 


nagalit ang Dios sa kanila. Pinatay niya ang makikisig na mga kabataan ng Israel. 


###### 32 


Sa kabila ng lahat ng ginawa ng Dios sa kanila, nagpatuloy pa rin sila sa pagkakasala. Kahit na gumawa siya ng mga himala, hindi pa rin sila naniwala. 


###### 33 


Kaya agad niyang winakasan ang buhay nila sa pamamagitan ng biglaang pagdating ng kapahamakan. 


###### 34 


Nang patayin ng Dios ang ilan sa kanila, ang mga natira ay lumapit na sa kanya, nagsisi at nagbalik-loob sa kanya. 


###### 35 


At naalala nila na ang Kataas-taasang Dios ang kanilang Bato na kanlungan at Tagapagligtas. 


###### 36 


Nagpuri sila sa kanya, ngunit sa bibig lang, kaya sinungaling sila. 


###### 37 


Hindi sila tapat sa kanya at sa kanilang kasunduan. 


###### 38 


Ngunit naawa pa rin ang Dios sa kanila, pinatawad ang mga kasalanan nila at hindi sila nilipol. Maraming beses niyang pinigil ang kanyang galit kahit napakatindi na ng kanyang poot. 


###### 39 


Naisip niyang mga tao lang sila, parang hangin na dumadaan at biglang nawawala. 


###### 40 


Madalas silang maghimagsik sa Dios doon sa ilang at pinalungkot nila siya. 


###### 41 


Paulit-ulit nilang sinubok ang Dios; ginalit nila ang Banal na Dios ng Israel. 


###### 42 


Kinalimutan nila ang kanyang kapangyarihan na ipinakita noong iniligtas niya sila mula sa kanilang mga kaaway, 


###### 43 


pati ang mga ginawa niyang mga himala at mga kahanga-hangang gawa roon sa Zoan sa lupain ng Egipto. 


###### 44 


Ginawa niyang dugo ang mga ilog sa Egipto, at dahil dito wala silang mainom. 


###### 45 


Nagpadala rin siya ng napakaraming langaw upang parusahan sila, at mga palaka upang pinsalain sila. 


###### 46 


Ipinakain niya sa mga balang ang kanilang mga pananim at mga ani. 


###### 47 


Sinira niya ang kanilang mga tanim na ubas at mga punong sikomoro sa pamamagitan ng pagpapaulan ng yelo. 


###### 48 


Pinagpapatay niya ang kanilang mga hayop sa pamamagitan ng kidlat at pag-ulan ng malalaking yelo. 


###### 49 


Dahil sa napakatinding poot at galit niya sa kanila, nagpadala rin siya ng mga anghel upang ipahamak sila. 


###### 50 


Hindi pinigilan ng Dios ang kanyang poot. Hindi niya sila iniligtas sa kamatayan. Sa halip ay pinatay sila sa pamamagitan ng mga salot. 


###### 51 


Pinatay niyang lahat ang mga panganay na lalaki sa Egipto na siyang lugar ng lahi ni Ham. 


###### 52 


Ngunit inilabas niya sa Egipto ang kanyang mga mamamayan na katulad ng mga tupa at pinatnubayan sila na parang kanyang kawan sa ilang. 


###### 53 


Pinatnubayan niya sila, kaya hindi sila natakot. Ngunit ang mga kaaway nila ay nalunod sa dagat. 


###### 54 


Dinala sila ng Dios sa lupain na kanyang pinili, doon sa kabundukan na kinuha niya sa pamamagitan ng kanyang kapangyarihan. 


###### 55 


Itinaboy niya ang lahat ng naninirahan doon, at hinati-hati ang lupain sa mga lahi ng Israel para maging pag-aari nila at maging tirahan. 


###### 56 


Ngunit sinubok pa rin nila ang Kataas-taasang Dios, naghimagsik sila at hindi sumunod sa kanyang mga utos. 


###### 57 


Tumalikod sila sa Dios kagaya ng kanilang mga ninuno. Tulad sila ng isang sirang pana na hindi mapagkakatiwalaan. 


###### 58 


Pinanibugho nila ang Dios at ginalit dahil sa mga dios-diosan sa mga sambahan sa matataas na lugar. 


###### 59 


Alam ng Dios ang ginawa ng mga Israelita, kaya nagalit siya at itinakwil sila nang lubusan. 


###### 60 


Iniwanan niya ang kanyang tolda sa Shilo, kung saan siya nananahan dito sa mundo. 


###### 61 


Hinayaan niyang agawin ng mga kaaway ang Kahon ng Kasunduan na simbolo ng kanyang kapangyarihan at kadakilaan. 


###### 62 


Nagalit siya sa kanyang mga mamamayan kaya ipinapatay niya sila sa kanilang mga kaaway. 


###### 63 


Sinunog ang kanilang mga binata, kaya walang mapangasawa ang kanilang mga dalaga. 


###### 64 


Namatay sa labanan ang kanilang mga pari, at ang mga naiwan nilang asawa ay hindi makapagluksa. 


###### 65 


Pagkatapos, parang nagising ang Panginoon mula sa kanyang pagkakahimlay; at para siyang isang malakas na tao na pinatapang ng alak. 


###### 66 


Itinaboy niya at pinaatras ang kanyang mga kaaway; inilagay niya sila sa walang hanggang kahihiyan. 


###### 67 


Itinakwil niya ang lahi ni Jose, hindi rin niya pinili ang lahi ni Efraim. 


###### 68 


Sa halip ay pinili niya ang lahi ni Juda at ang bundok ng Zion na kanyang minamahal. 


###### 69 


Doon niya ipinatayo ang kanyang templo, katulad ng langit at lupa na matatag magpakailanman. 70-71Pinili ng Dios si David upang maging lingkod niya. Kinuha siya mula sa pagpapastol ng tupa at ginawang hari ng Israel, ang mga mamamayang kanyang hinirang. 


###### 72 


Katulad ng isang mabuting pastol, inalagaan niya ang mga Israelita nang may katapatan at mahusay silang pinamunuan.

---
Aliases: [Psalms 8]
previous: ['Ps 7']
up: ['Psalms']
next: ['Ps 9']
---
# Psalms 8

***


###### 1 


O Panginoon, aming Panginoon, ang kadakilaan ng inyong pangalan ay makikita sa buong mundo, at ipinakita nʼyo ang inyong kaluwalhatian hanggang sa kalangitan. 


###### 2 


Kahit mga bata at sanggol ay nagpupuri sa inyo, kaya napapahiya at tumatahimik ang inyong mga kaaway. 


###### 3 


Kapag tumitingala ako sa langit na inyong nilikha, at aking pinagmamasdan ang buwan at mga bituin sa kanilang kinalalagyan, 


###### 4 


akoʼy nagtatanong, ano ba ang tao upang inyong alalahanin? Sino nga ba siya upang inyong kalingain? 


###### 5 


Ginawa nʼyo kaming mababa ng kaunti sa mga anghel. Ngunit pinarangalan nʼyo kami na parang mga hari. 


###### 6 


Ipinamahala nʼyo sa amin ang inyong mga nilalang, at ipinasailalim sa amin ang lahat ng bagay: 


###### 7 


mga tupa, mga baka at lahat ng mga mababangis na hayop, 


###### 8 


ang mga ibon sa himpapawid, mga isda sa dagat at lahat ng naroroon. 


###### 9 


O Panginoon, aming Panginoon, ang kadakilaan ng inyong pangalan ay makikita sa buong mundo.

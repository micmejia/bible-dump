---
Aliases: [Psalms 82]
previous: ['Ps 81']
up: ['Psalms']
next: ['Ps 83']
---
# Psalms 82

***






















###### 1 










Pinamumunuan ng Dios ang pagtitipon ng kanyang mga mamamayan. Sa gitna ng mga hukom siya ang humahatol sa kanila. 





















###### 2 










Sinabi niya sa kanila, "Hanggang kailan kayo hahatol ng hindi tama? Hanggang kailan ninyo papaboran ang masasama? 





















###### 3 










Bigyan ninyo ng katarungan ang mga dukha at ulila. Ipagtanggol ninyo ang karapatan ng mga nangangailangan at inaapi. 





















###### 4 










Iligtas ninyo ang mahihina at mga nangangailangan mula sa kamay ng masasamang tao! 





















###### 5 










Wala silang nalalaman! Hindi sila nakakaintindi! Wala silang pag-asa, namumuhay sila sa kadiliman at niyayanig nila ang pundasyon ng mundo. 





















###### 6 










Sinabi ko na sa inyo na kayo ay mga dios, mga anak ng Kataas-taasang Dios. 





















###### 7 










Ngunit gaya ng ibang mga namumuno ay babagsak kayo, at gaya ng ibang tao ay mamamatay din kayo." 





















###### 8 










Sige na, O Dios, hatulan nʼyo na ang lahat ng bansa sa mundo, sapagkat sila namaʼy sa inyo.

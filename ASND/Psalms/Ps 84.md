---
Aliases: [Psalms 84]
previous: ['Ps 83']
up: ['Psalms']
next: ['Ps 85']
---
# Psalms 84

***






















###### 1 










Panginoong Makapangyarihan, kay ganda ng inyong templo! 





















###### 2 










Gustong-gusto kong pumunta roon! Nananabik akong pumasok sa inyong templo, Panginoon. Ang buong katauhan koʼy aawit nang may kagalakan sa inyo, O Dios na buhay. 





















###### 3 










Panginoong Makapangyarihan, aking Hari at Dios, kahit na ang mga ibon ay may pugad malapit sa altar kung saan nila inilalagay ang kanilang mga inakay. 





















###### 4 










Mapalad ang mga taong nakatira sa inyong templo; lagi silang umaawit ng mga papuri sa inyo. 





















###### 5 










Mapalad ang mga taong tumanggap ng kalakasan mula sa inyo at nananabik na makapunta sa inyong templo. 





















###### 6 










Habang binabaybay nila ang <i class="trans-change">tuyong_ lambak ng Baca, iniisip nilang may mga bukal doon at tila umulan dahil may tubig kahit saan. 





















###### 7 










Lalo silang lumalakas habang lumalakad hanggang ang bawat isa sa kanila ay makarating sa presensya ng Dios doon sa Zion. 





















###### 8 










Panginoong Dios na Makapangyarihan, Dios ni Jacob, pakinggan nʼyo ang aking panalangin! 





















###### 9 










Pagpalain nʼyo O Dios, ang tagapagtanggol namin, ang hari na inyong pinili. 





















###### 10 










Ang isang araw sa inyong templo ay higit na mabuti kaysa sa 1,000 araw sa ibang lugar. O Dios, mas gusto ko pang tumayo sa inyong templo, O Dios, kaysa sa manirahan sa bahay ng masama. 





















###### 11 










Dahil kayo Panginoong Dios ay <i class="trans-change">parang_ araw <i class="trans-change">na nagbibigay liwanag sa amin_ at pananggalang <i class="trans-change">na nag-iingat sa amin_. Pinagpapala nʼyo rin kami at pinararangalan Hindi nʼyo ipinagkakait ang mabubuting <i class="trans-change">bagay_ sa sinumang matuwid ang pamumuhay. 





















###### 12 










O Panginoong Makapangyarihan, mapalad ang taong nagtitiwala sa inyo.

---
Aliases: [Psalms 85]
previous: ['Ps 84']
up: ['Psalms']
next: ['Ps 86']
---
# Psalms 85

***






















###### 1 










Panginoon, naging mabuti kayo sa inyong lupain. Ibinalik nʼyo sa magandang kalagayan ang Israel. 





















###### 2 










Pinatawad nʼyo ang kasamaan ng inyong mga mamamayan; inalis nʼyo ang lahat ng aming kasalanan. 





















###### 3 










Inalis nʼyo na rin ang inyong matinding galit sa amin. 





















###### 4 










<i class="trans-change">Minsan pa,_ O Dios, na aming Tagapagligtas, ibalik nʼyo kami sa magandang kalagayan. Kalimutan nʼyo na ang inyong galit sa amin. 





















###### 5 










Habang buhay na ba kayong magagalit sa amin, hanggang sa aming mga salinlahi? 





















###### 6 










Hindi nʼyo na ba kami ibabalik sa magandang kalagayan upang kami ay magalak sa inyo? 





















###### 7 










Panginoon, ipakita nʼyo sa amin ang inyong pag-ibig at kami ay iligtas. 





















###### 8 










Pakikinggan ko ang sasabihin ng Panginoong Dios, dahil mangangako siya ng kapayapaan sa atin na kanyang mga tapat na mamamayan; iyan ay kung hindi na tayo babalik sa ating mga kamangmangan. 





















###### 9 










Tunay na ililigtas niya ang may takot sa kanya, upang ipakita na ang kapangyarihan niya ay mananatili sa ating lupain. 





















###### 10 










Ang pag-ibig at katapatan ay magkasama at ganoon din ang katarungan at kapayapaan. 





















###### 11 










Ang katapatan ng tao sa mundo ay alam ng Dios sa langit, at ang katarungan ng Dios sa langit ay matatanggap ng tao sa mundo. 





















###### 12 










Tiyak na ibibigay sa atin ng Panginoon ang mabuti at magkakaroon ng ani ang ating lupain. 





















###### 13 










Ang katarungan ay <i class="trans-change">parang tagapagbalita_ na mauunang dumating para ihanda ang daan ng Panginoon.

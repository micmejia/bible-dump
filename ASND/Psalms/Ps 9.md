---
Aliases: [Psalms 9]
previous: ['Ps 8']
up: ['Psalms']
next: ['Ps 10']
---
# Psalms 9

***






















###### 1 










Panginoon, buong puso kitang pasasalamatan. Ikukuwento ko ang lahat ng inyong ginawang kahanga-hanga. 





















###### 2 










Magpapakasaya ako dahil sa inyo, Kataas-taasang Dios. Aawit ako ng mga papuri para sa inyo. 





















###### 3 










Kapag nagpapakita kayo sa aking mga kaaway, natatakot sila: tumatakas sila, nadadapa, at sa inyong harapan silaʼy namamatay. 





















###### 4 










Nakaupo kayo sa inyong trono bilang matuwid na hukom. Noong hinatulan nʼyo ako, napatunayan nʼyong wala akong kasalanan. 





















###### 5 










Hinatulan nʼyo at nilipol ang mga bansang masasama, kaya hindi na sila maaalala magpakailanman. 





















###### 6 










Tuluyan nang nawala ang aking mga kaaway; sila ay lubusang nawasak. Giniba nʼyo rin ang kanilang mga bayan, at silaʼy lubusan nang makakalimutan. 





















###### 7 










Ngunit kayo, Panginoon ay maghahari magpakailanman. At handa na ang inyong trono para sa paghatol. 





















###### 8 










Hinahatulan nʼyo nang matuwid ang mga tao sa bawat bansa, at wala kayong kinikilingan. 





















###### 9 










Panginoon, kayo ang kanlungan ng mga inaapi, at kublihan sa panahon ng kahirapan. 





















###### 10 










Sa inyo nagtitiwala ang nakakakilala sa inyo, dahil hindi nʼyo itinatakwil ang mga lumalapit sa inyo. 





















###### 11 










Magsiawit kayo ng papuri sa Panginoon na hari ng Jerusalem! Ihayag ninyo sa mga bansa ang kanyang mga ginawa! 





















###### 12 










Hindi niya nakakalimutan ang panawagan ng mga pinahihirapan; pinaghihigantihan niya ang mga nagpapahirap sa kanila. 





















###### 13 










Panginoon, tingnan nʼyo po ang pagpapahirap sa akin ng aking mga kaaway. Maawa kayo sa akin, at iligtas nʼyo ako sa bingit ng kamatayan, 





















###### 14 










upang masabi ko <i class="trans-change">sa lahat ng tao_ sa pintuan ng Zion,[^a] ang inyong mga ginawa, at akoʼy magagalak at magpupuri dahil sa inyong pagliligtas. 





















###### 15 










Nangyari mismo sa kanilang bansa <i class="trans-change">ang plinano nilang masama_. At sila mismo ang nahuli sa sarili nilang bitag. 





















###### 16 










Ipinakita ng Panginoon kung sino siya sa pamamagitan ng paghatol niya ng matuwid. At ang masasama ay napahamak, dahil na rin sa kanilang ginawang masama. 





















###### 17 










Mamamatay ang taong masasama sa lahat ng bansa, dahil itinakwil nila ang Dios. 





















###### 18 










Ang mga dukha ay hindi laging pababayaan, at ang pag-asa ng mga mahihirap ay hindi na mawawala kailanman. 





















###### 19 










O Panginoon, huwag nʼyong pabayaang manaig ang kakayahan ng mga tao, tipunin nʼyo sa inyong presensya at hatulan ang mga taong hindi kumikilala sa inyo. 





















###### 20 










Turuan nʼyo silang matakot Panginoon, at nang malaman nilang silaʼy mga tao lamang.

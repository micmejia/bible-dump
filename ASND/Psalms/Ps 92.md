---
Aliases: [Psalms 92]
previous: ['Ps 91']
up: ['Psalms']
next: ['Ps 93']
---
# Psalms 92

***






















###### 1 










Kataas-taasang Dios na Panginoon namin, napakabuting magpasalamat at umawit ng papuri sa inyo. 





















###### 2 










Nakalulugod na ipahayag ang inyong pag-ibig at katapatan araw at gabi, 





















###### 3 










habang tumutugtog ng mga instrumentong may kwerdas. 





















###### 4 










Dahil pinasaya nʼyo ako, Panginoon, sa pamamagitan ng inyong kahanga-hangang mga gawa. At dahil dito, akoʼy umaawit sa tuwa. 





















###### 5 










Panginoon, kay dakila ng inyong mga ginawa. Ang isipan nʼyoʼy hindi namin kayang unawain. 





















###### 6 










Hindi maunawaan ng mga hangal at matitigas ang ulo 





















###### 7 










na kahit umunlad ang taong masama gaya ng damong lumalago, ang kahahantungan pa din niya ay walang hanggang kapahamakan. 





















###### 8 










Ngunit kayo, Panginoon, ay dakila sa lahat magpakailanman. 





















###### 9 










Tiyak na mamamatay ang lahat ng inyong kaaway at mangangalat ang lahat ng gumagawa ng masama. 





















###### 10 










Pinalakas nʼyo ako na tulad ng lakas ng lakas ng toro at binigyan nʼyo rin ako ng kagalakan. 





















###### 11 










Nasaksihan ko ang pagkatalo ng aking mga kaaway, at narinig ko ang pagdaing ng masasamang kumakalaban sa akin. 





















###### 12 










Uunlad ang buhay ng mga matuwid gaya ng mga palma, at tatatag na parang puno ng sedro na tumutubo sa Lebanon. 





















###### 13 










Para silang mga punong itinanim sa templo ng Panginoon na ating Dios, 





















###### 14 










lumalago at namumunga kahit matanda na, berdeng-berde ang mga dahon at nananatiling matatag. 





















###### 15 










Ipinapakita lamang nito na ang Panginoon, ang aking Bato na kanlungan_ ay matuwid. Sa kanyaʼy walang anumang kalikuan na matatagpuan.

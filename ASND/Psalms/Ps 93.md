---
Aliases: [Psalms 93]
previous: ['Ps 92']
up: ['Psalms']
next: ['Ps 94']
---
# Psalms 93

***


###### 1 


Kayo ay hari, Panginoon; nadadamitan ng karangalan at kapangyarihan. Matatag ninyong itinayo ang mundo kaya hindi ito mauuga. 


###### 2 


Ang inyong trono ay naitatag na simula pa noong una, naroon na kayo noon pa man. 


###### 3 


Panginoon, umuugong ang dagat at nagngangalit ang mga alon. 


###### 4 


Ngunit Panginoong nasa langit, higit kayong makapangyarihan kaysa sa mga nagngangalit na alon. 


###### 5 


Mapagkakatiwalaan ang inyong mga utos Panginoon, at ang inyong templo ºy nararapat lamang na ituring na banal magpakailanman.

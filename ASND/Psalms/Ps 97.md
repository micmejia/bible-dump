---
Aliases: [Psalms 97]
previous: ['Ps 96']
up: ['Psalms']
next: ['Ps 98']
---
# Psalms 97

***






















###### 1 










Ang Panginoon ay naghahari! Kaya magalak ang mundo, pati na ang mga isla. 





















###### 2 










Napapalibutan siya ng makakapal na ulap at naghahari nang may katuwiran at katarungan. 





















###### 3 










May apoy sa unahan niya at sinusunog nito ang mga kaaway niyang nakapalibot sa kanya. 





















###### 4 










Ang kanyang mga kidlat ay lumiliwanag sa mundo. Nakita ito ng mga tao at nanginig sila sa takot. 





















###### 5 










Natutunaw na parang kandila ang mga kabundukan sa presensya ng Panginoon, ang Panginoon na naghahari sa buong mundo. 





















###### 6 










Ipinapahayag ng langit na matuwid siya at nakikita ng lahat ng tao ang kanyang kaluwalhatian. 





















###### 7 










Mapapahiya ang lahat ng sumasamba sa mga dios-diosan at ang mga nagmamalaki sa mga ito. Ang lahat ng mga dios ay lumuhod at sambahin ang Dios. 





















###### 8 










Panginoon, narinig ng mga taga-Zion at ng mga taga-Juda ang tungkol sa inyong wastong pamamaraan ng pamamahala, kaya tuwang-tuwa sila. 





















###### 9 










Dahil kayo, Panginoon, ang Kataas-taasang Dios ay naghahari sa buong mundo. Higit kayong dakila kaysa sa lahat ng mga dios. 





















###### 10 










Kayong mga umiibig sa Panginoon ay dapat mamuhi sa kasamaan. Dahil iniingatan ng Panginoon ang buhay ng kanyang mga tapat na mamamayan at inililigtas niya sila sa masasama. 





















###### 11 










Ang kabutihan ng Dios ay parang araw na sumisinag sa matutuwid at nagbibigay ito ng kagalakan sa kanila. 





















###### 12 










Kayong matutuwid, magalak kayo sa Panginoon. Pasalamatan siya at purihin ang kanyang pangalan!

---
Aliases: [Revelation 22]
previous: ['Rev 21']
up: ['Revelation']
---
# Revelation 22

***






















###### 1 










Ipinakita rin sa akin ng anghel ang ilog na nagbibigay-buhay. Ang tubig nito ay kasinglinaw ng kristal at dumadaloy mula sa trono ng Dios at ng Tupa, 





















###### 2 










at umaagos sa gitna ng pangunahing lansangan ng lungsod. Sa magkabilang tabi ng ilog ay may punongkahoy na nagbibigay-buhay. Namumunga ito ng 12 beses sa isang taon, isang beses sa bawat buwan. At ang mga dahon nito ay ginagamit sa pagpapagaling sa mga bansa. 





















###### 3 










Walang anumang isinumpa ng Dios na makikita <i class="trans-change">roon_. Naroon ang trono ng Dios at ng Tupa, at sasambahin siya ng mga lingkod niya. 





















###### 4 










Makikita nila ang kanyang mukha, at isusulat sa mga noo nila ang kanyang pangalan. 





















###### 5 










Wala nang gabi roon, kaya hindi na kailangan ang mga ilawan o ang liwanag ng araw, dahil ang Panginoong Dios ang magiging ilaw nila. At maghahari sila magpakailanman. ## Ang Pagbabalik ni Jesus 





















###### 6 










At sinabi sa akin ng anghel, "Ang mga salitang ito ay totoo at maaasahan. Ang Panginoong Dios, na nagpapahayag sa kanyang mga propeta,[^a] ang siyang nagsugo ng anghel niya upang ipakita sa mga lingkod niya ang mga bagay na malapit nang mangyari." 





















###### 7 










<i class="trans-change">Sinabi ni Jesus,_ "Malapit na akong dumating! Mapalad ang mga sumusunod sa mga pahayag ng Dios sa aklat na ito." 





















###### 8 










Akong si Juan ang nakarinig at nakakita ng lahat ng ito. Matapos kong marinig at makita ang lahat ng ito, lumuhod ako upang sumamba sa anghel na nagpakita sa akin ng mga ito. 





















###### 9 










Pero sinabi niya sa akin, "Huwag! Huwag mo akong sambahin. Sapagkat katulad mo, alipin din ako <i class="trans-change">ng Dios_ at ng mga katulad mong propeta, at ng lahat ng sumusunod sa mga nakasulat sa aklat na ito. Ang Dios ang sambahin mo!" 





















###### 10 










Sinabi pa niya sa akin, "Huwag mong ililihim ang mga propesiya sa aklat na ito, dahil malapit na itong matupad. 





















###### 11 










Ang masama ay magpapakasama pa, at ang marumi ay magpapakarumi pa. Pero ang matuwid ay magpapakatuwid pa, at ang banal ay magpapakabanal pa." 





















###### 12 










<i class="trans-change">Sinabi ng Panginoong Jesus,_ "Makinig kayo! Malapit na akong dumating! Dala ko ang aking gantimpala para sa bawat isa ayon sa mga ginawa niya. 





















###### 13 










Ako ang Alpha at ang Omega, <i class="trans-change">na ang ibig sabihin,_ ang una at ang huli, o ang simula at ang katapusan <i class="trans-change">ng lahat_. 





















###### 14 










"Mapalad ang naglilinis ng mga damit nila,[^b] dahil papayagan silang makapasok sa lungsod at kumain ng bunga ng punongkahoy na nagbibigay-buhay. 





















###### 15 










Pero maiiwan sa labas ang masasamang tao,[^c] mga mangkukulam, mga imoral, mga mamamatay-tao, mga sumasamba sa mga dios-diosan, at ang lahat ng nabubuhay sa kasinungalingan. 





















###### 16 










"Akong si Jesus ang nagsugo sa aking anghel upang sabihin sa iyo ang mga bagay na ito para sa mga iglesya. Galing ako sa angkan ni David at ako rin ang maningning na bituin sa umaga." 





















###### 17 










Nag-iimbita ang <i class="trans-change">Banal na_ Espiritu at ang babaeng ikakasal, "Halikayo!" Ang lahat ng nakarinig nito ay magsabi rin, "Halikayo!" Lumapit ang sinumang nauuhaw at gustong uminom ng tubig na nagbibigay-buhay. Wala itong bayad. ## Ang Pangwakas na Sinabi ni Juan 





















###### 18 










Ako, <i class="trans-change">si Juan_ ay nagbibigay babala sa lahat ng nakakarinig sa mga pahayag ng Dios sa aklat na ito. Ang sinumang magdagdag sa mga nilalaman ng aklat na ito, idaragdag ng Dios sa kanyang parusa ang mga salot na nakasulat dito. 





















###### 19 










At ang sinumang magbawas sa mga nilalaman ng aklat na ito ay aalisan ng Dios ng karapatang kumain sa bunga ng punongkahoy na nagbibigay-buhay. At mawawalan din siya ng karapatang makapasok sa Banal na Lungsod na nabanggit sa aklat na ito. 





















###### 20 










Si Jesus ang nagpapatunay sa lahat ng nakasulat dito. At sinabi pa niya, "Talagang malapit na akong dumating!" <i class="trans-change">Sinabi ko naman,_ "Sana nga po![^d] Pumarito na po kayo, Panginoong Jesus." 





















###### 21 










Pagpalain kayong lahat ng Panginoong Jesus. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 22:6 _Ang Panginoong Dios … propeta_<i class="alternate">:_ sa literal, <i class="alternate">Ang Panginoong Dios ng mga espiritu ng mga propeta._ [^b]: 22:14 _damit nila_<i class="alternate">:_ Tingnan sa 7:14. [^c]: 22:15 _masasamang tao_<i class="alternate">:_ sa literal, <i class="alternate">mga aso._ [^d]: 22:20 _Sana nga po_<i class="alternate">:_ sa literal, <i class="alternate">Amen._

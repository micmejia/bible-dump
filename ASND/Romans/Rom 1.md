---
Aliases: [Romans 1]
up: ['Romans']
next: ['Rom 2']
---
# Romans 1

***






















###### 1 










<i class="trans-change">Mula kay_ Pablo na lingkod[^a] ni Cristo Jesus. Pinili at tinawag ako ng Dios na maging apostol upang ipangaral ang kanyang Magandang Balita. 





















###### 2 










Ang Magandang Balitang itoʼy ipinangako ng Dios noon sa pamamagitan ng mga propeta at nakasulat sa Banal na Kasulatan. ###### 3-4 Ang balitang itoʼy tungkol sa kanyang Anak, ang ating Panginoong Jesu-Cristo. Sa kanyang pagkatao, isinilang siya sa lahi ni <i class="trans-change">Haring_ David, at sa kanyang banal na espiritu,[^b] napatunayang siya ang makapangyarihang Anak ng Dios, nang siyaʼy nabuhay mula sa mga patay. 





















###### 5 










Sa pamamagitan ni Cristo, tinanggap namin ang kaloob na maging apostol para madala namin sa pananampalataya at pagsunod sa kanya ang mga tao sa lahat ng bansa. Ginagawa namin ito para sa kanya. 





















###### 6 










At kayong <i class="trans-change">mga mananampalataya riyan sa Roma_ ay kabilang din sa kanyang mga tinawag na maging tagasunod ni Jesu-Cristo. 





















###### 7 










Sa inyong lahat diyan sa Roma na minamahal ng Dios at tinawag na maging banal,[^c] sumainyo nawa ang biyaya at kapayapaang galing sa Dios na ating Ama at sa Panginoong Jesu-Cristo. ## Ang Dahilan ng Pagpunta ni Pablo sa Roma 





















###### 8 










Una sa lahat, nagpapasalamat ako sa Dios sa pamamagitan ni Jesu-Cristo dahil sa inyong lahat, dahil balitang-balita ang inyong pananampalataya sa buong mundo. 





















###### 9 










Palagi ko kayong idinadalangin, at alam ito ng Dios na buong puso kong pinaglilingkuran sa aking pangangaral ng Magandang Balita tungkol sa kanyang Anak. 





















###### 10 










Lagi ko ring idinadalangin na loobin sana ng Dios na makapunta ako riyan sa inyo. 





















###### 11 










Nananabik akong makita kayo para maipamahagi sa inyo ang mga espiritwal na kaloob na makakapagpatatag sa inyo. 





















###### 12 










Sa ganoon, magkakatulungan tayo sa pagpapalakas ng pananampalataya ng isaʼt isa. 





















###### 13 










Mga kapatid, nais kong malaman ninyo na ilang ulit ko nang binalak na pumunta riyan, pero laging may humahadlang. <i class="trans-change">Nais kong pumunta riyan_ para mayroon din akong maakay sa pananampalataya kay Cristo, tulad ng ginawa ko sa mga hindi Judio <i class="trans-change">sa mga napuntahan kong lugar_. 





















###### 14 










Sapagkat may pananagutan ako <i class="trans-change">na mangaral sa lahat ng tao_: sa mga may pinag-aralan man o wala, sa marurunong o hangal. 





















###### 15 










Iyan ang dahilan kung bakit nais ko ring maipangaral ang Magandang Balita riyan sa inyo sa Roma. ## Ang Kapangyarihan ng Magandang Balita 





















###### 16 










Hindi ko ikinakahiya ang Magandang Balita <i class="trans-change">tungkol kay Cristo_, dahil ito ang kapangyarihan ng Dios sa ikaliligtas ng lahat ng sumasampalataya – una ang mga Judio at gayon din ang mga hindi Judio. 





















###### 17 










Sapagkat ipinapahayag <i class="trans-change">sa Magandang Balita_ kung paano itinuturing ng Dios na matuwid ang tao,[^d] at itoʼy sa pamamagitan lang ng pananampalataya. Ayon nga sa Kasulatan, "Sa pananampalataya mabubuhay ang matuwid."[^e] ## Ang Galit ng Dios sa Lahat ng Kasamaan 





















###### 18 










Ipinapahayag ng Dios mula sa langit ang kanyang poot sa lahat ng kasamaan at kalapastanganang ginagawa ng mga tao, na siyang pumipigil sa kanila para malaman ang katotohanan tungkol sa Dios. 





















###### 19 










Sapagkat ang katotohanan tungkol sa Dios ay malinaw sa kanila dahil inihayag ito sa kanila ng Dios. 





















###### 20 










Totoong hindi nakikita ang Dios, pero mula pa nang likhain niya ang mundo, ang kanyang walang hanggang kapangyarihan at pagka-Dios ay naipahayag sa mga bagay na ginawa niya; kaya wala silang maidadahilan. 





















###### 21 










At kahit alam nilang may Dios, hindi nila siya pinarangalan o pinasalamatan man lang. Sa halip, ibinaling nila ang kanilang pag-iisip sa mga bagay na walang kabuluhan, kaya napuno ng kadiliman ang mga hangal nilang pag-iisip. 





















###### 22 










Nagmamarunong sila, pero lumilitaw na silaʼy mga mangmang. 





















###### 23 










Sapagkat ipinagpalit nila ang dakila at walang kamatayang Dios sa mga dios-diosang anyong tao na may kamatayan, mga ibon, mga hayop na may apat na paa, at mga hayop na nagsisigapang. 





















###### 24 










Kaya hinayaan na lang sila ng Dios sa maruruming hangarin ng kanilang puso, hanggang sa gumawa sila ng kahalayan at kahiya-hiyang mga bagay sa isaʼt isa. 





















###### 25 










Ipinagpalit nila sa kasinungalingan ang katotohanan tungkol sa Dios. Sinamba nila at pinaglingkuran ang mga nilikha sa halip na ang Manlilikha na siyang dapat papurihan magpakailanman. Amen! 





















###### 26 










Dahil ayaw nilang kilalanin ang Dios, hinayaan na lang sila ng Dios na gawin ang kanilang malalaswang pagnanasa. Ipinagpalit ng mga babae ang natural na pakikipagrelasyon nila sa lalaki sa pamamagitan ng pakikipagrelasyon sa kapwa babae. 





















###### 27 










Ganoon din ang mga lalaki. Tinalikuran nila ang natural na pakikipagrelasyon sa babae, at sa halip ay pinagnasahan ang kapwa lalaki. Kahiya-hiya ang ginagawa nila sa isaʼt isa. Dahil dito, pinarusahan sila ng Dios nang nararapat sa kanila. 





















###### 28 










At dahil sa ayaw talaga nilang kilalanin ang Dios, hinayaan niya sila sa kanilang kaisipang hindi makapili ng tama. Kaya ginagawa nila ang mga bagay na hindi nararapat. 





















###### 29 










Naging alipin sila ng lahat ng uri ng kasamaan, kalikuan, kasakiman at masasamang hangarin. Silaʼy mainggitin, mamamatay-tao, mapanggulo, mandaraya, at laging nag-iisip ng masama sa kanilang kapwa. Silaʼy mga tsismosoʼt tsismosa 





















###### 30 










at mapanirang-puri. Napopoot sila sa Dios, mga walang galang at mapagmataas. Naghahanap sila ng magagawang masama, at suwail sa mga magulang nila. 





















###### 31 










Silaʼy mga hangal, mga traydor, at walang awa. 





















###### 32 










Alam nila ang utos ng Dios na dapat parusahan ng kamatayan ang mga taong gumagawa ng mga kasalanang ito, pero patuloy pa rin silang gumagawa nito, at natutuwa pa sila na ginagawa rin ito ng iba.

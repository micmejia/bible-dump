---
Aliases: [Romans 11]
previous: ['Rom 10']
up: ['Romans']
next: ['Rom 12']
---
# Romans 11

***






















###### 1 










Ang tanong ko ngayon, itinakwil na ba ng Dios ang mga taong pinili niya? Aba, hindi! Ako mismo ay isang Israelita, mula sa lahi ni Abraham at kabilang sa lahi ni Benjamin. 





















###### 2 










Hindi itinakwil ng Dios ang kanyang mga mamamayan na sa simula paʼy pinili na niya. Hindi nʼyo ba natatandaan ang sinasabi sa Kasulatan nang ireklamo ni <i class="trans-change">Propeta_ Elias sa Dios ang mga Israelita? 





















###### 3 










<i class="trans-change">Ang sabi ni Elias,_ "Panginoon, pinatay po nila ang inyong mga propeta at winasak ang inyong mga altar. Ako na lang po ang natitira at gusto pa nila akong patayin." 





















###### 4 










Pero ano ang isinagot sa kanya ng Dios? "Nagtira ako ng 7,000 <i class="trans-change">Israelitang_ hindi sumasamba sa <i class="trans-change">dios-diosang si_ Baal." 





















###### 5 










Ganyan din ngayon, may mga natitira pang <i class="trans-change">mga Israelita na tapat sa Dios, na_ pinili niya dahil sa kanyang biyaya. 





















###### 6 










Ngayon, kung ang pagkapili sa kanila ay dahil sa kanyang biyaya, hindi na ito nakasalalay sa kanilang <i class="trans-change">mabubuting_ gawa. Sapagkat kung nakasalalay sa <i class="trans-change">mabubuting_ gawa, hindi na ito biyaya. 





















###### 7 










Ngayon, masasabi natin na hindi nakamtan ng mga Israelita ang kanilang ninanais <i class="trans-change">na maituring silang matuwid ng Dios_. Ang mga pinili ng Dios ang siyang nagkamit nito, pero ang karamihan ay pinatigas ang ulo. 





















###### 8 










Gaya nga ng sinasabi sa Kasulatan, "Ginawa silang manhid ng Dios at hanggang ngayon ay para silang mga bulag o bingi <i class="trans-change">sa katotohanan_." 





















###### 9 










Sinabi rin ni David <i class="trans-change">tungkol sa kanila_: "Ang kanilang mga handog sana ang magdala sa kanila ng kapahamakan, kasiraan, at kaparusahan. 





















###### 10 










Mabulag sana sila at magkandakuba <i class="trans-change">sa bigat ng kanilang mga papasanin_." 





















###### 11 










Natisod ang mga Judio <i class="trans-change">dahil hindi sila sumampalataya kay Cristo_. Ibig bang sabihin, tuluyan na silang mapapahamak? Hindi! Pero dahil sa paglabag nila, nabigyan ng pagkakataon ang mga hindi Judio na maligtas. At dahil dito, maiinggit ang mga Judio. 





















###### 12 










Ngayon, kung ang paglabag at pagkabigong ito ng mga Judio ay nagdulot ng malaking pagpapala sa mga hindi Judio sa buong mundo, gaano pa kaya kalaki ang pagpapalang maidudulot kung makumpleto na ang buong bilang ng mga Judio <i class="trans-change">na sasampalataya kay Cristo_. ## Ang Kaligtasan ng mga Hindi Judio 





















###### 13 










Ngayon, ito naman ang sasabihin ko sa inyong mga hindi Judio: Ginawa akong apostol ng Dios para sa inyo, at ikinararangal ko ang tungkuling ito. 





















###### 14 










Baka sakaling sa pamamagitan nito ay magawa kong inggitin ang mga kapwa ko Judio para <i class="trans-change">sumampalataya_ ang ilan sa kanila at maligtas. 





















###### 15 










Kung ang pagtakwil ng Dios sa mga Judio ang naging daan para makalapit sa kanya ang <i class="trans-change">ibang mga tao sa_ mundo, hindi baʼt lalo pang malaking kabutihan ang maidudulot kung ang mga Judio ay muling tanggapin ng Dios? Sila ay para na ring muling binuhay. 





















###### 16 










<i class="trans-change">Maihahambing natin ang mga Judio sa isang tinapay._ Kung inihandog sa Dios ang bahagi ng tinapay, ganoon na rin ang buong tinapay. At kung inihandog sa Dios ang ugat ng isang puno, ganoon na rin ang mga sanga nito. 





















###### 17 










Ang mga Judio ay tulad sa isang puno ng olibo na pinutol ang ilang mga sanga. At kayong mga hindi Judio ay tulad sa mga sanga ng ligaw na olibo na ikinabit bilang kapalit sa pinutol na mga sanga. Kaya nakabahagi kayo sa mga pagpapala ng Dios para sa mga Judio. 





















###### 18 










Pero huwag kayong magmalaki na mas mabuti kayo sa mga sangang pinutol. Alalahanin ninyong <i class="trans-change">mga sanga lang kayo_; hindi kayo ang bumubuhay sa ugat kundi ang ugat ang bumubuhay sa inyo. 





















###### 19 










Maaaring sabihin ninyo, "Pinutol sila para maikabit kami." 





















###### 20 










Totoo iyan. Pinutol sila dahil hindi sila sumampalataya <i class="trans-change">kay Cristo_, at kayo naman ay ikinabit dahil sumampalataya kayo. Kaya huwag kayong magmataas, sa halip ay magkaroon kayo ng takot. 





















###### 21 










Sapagkat kung nagawang putulin ng Dios ang mga likas na sanga, magagawa rin niya kayong putulin. 





















###### 22 










Ditoʼy makikita natin ang kabutihan at kabagsikan ng Dios. Mabagsik siya sa mga nagkakasala, pero mabuti siya sa inyo kung mananatili kayo sa kanyang kabutihan. Pero kung hindi, kayo man ay puputulin din. 





















###### 23 










At kung hindi na magmamatigas ang mga Judio kundi sasampalataya, ikakabit din silang muli sa puno, dahil kaya itong gawin ng Dios. 





















###### 24 










Sapagkat kung kayong mga sanga ng olibong ligaw ay naidugtong niya sa olibong inalagaan kahit na hindi ito kadalasang ginagawa, mas madaling idugtong muli ng Dios ang mga sangang pinutol mula sa dating puno. ## Ang Dios ay Maawain sa Lahat 





















###### 25 










Mga kapatid, nais kong malaman ninyo ang isang katotohanan na ngayon ko lang ihahayag sa inyo, para hindi maging mataas ang tingin nʼyo sa inyong sarili. Ang pagmamatigas ng mga Judio ay hindi panghabang panahon. Itoʼy hanggang makumpleto lang ang kabuuang bilang ng mga hindi Judio <i class="trans-change">na sasampalataya kay Cristo_. 





















###### 26 










Pagkatapos niyan, maliligtas ang buong Israel, gaya ng sinasabi sa Kasulatan, "Magmumula sa Zion ang Tagapagligtas; aalisin niya ang kasamaan sa lahi ni Jacob. 





















###### 27 










Gagawin ko ang kasunduang ito sa kanila sa araw na aalisin ko ang kanilang kasalanan." 





















###### 28 










Dahil tinanggihan ng mga Judio ang Magandang Balita, naging kaaway sila ng Dios para kayong mga hindi Judio ay mabigyan ng pagkakataong maligtas. Pero kung ang pagpili ng Dios ang pag-uusapan, mahal pa rin sila ng Dios dahil sa kanilang mga ninuno. 





















###### 29 










Sapagkat ang Dios ay hindi nagbabago ng isip sa kanyang pagpili at pagpapala. 





















###### 30 










Dati, kayong mga hindi Judio ay suwail sa Dios, pero kinaawaan niya kayo dahil sa pagsuway ng mga Judio. 





















###### 31 










Ganoon din naman, kaaawaan niya ang mga Judio sa kabila ng pagkasuwail nila, tulad ng ginawa niya sa inyo. 





















###### 32 










Sapagkat hinayaan ng Dios na ang lahat ng tao ay maging alipin ng kasalanan para maipakita sa kanila ang kanyang awa. ## Papuri sa Dios 





















###### 33 










Napakadakila ng kabutihan ng Dios! Napakalalim ng kanyang karunungan at kaalaman! Hindi natin kayang unawain ang kanyang mga pasya at pamamaraan! 





















###### 34 










<i class="trans-change">Gaya nga ng sinasabi sa Kasulatan:_ "Sino kaya ang makakaunawa sa kaisipan ng Panginoon? Sino kaya ang makakapagpayo sa kanya? 





















###### 35 










Sino kaya ang makakapagbigay ng anuman sa kanya para tumanaw siya ng utang na loob?" 





















###### 36 










Sapagkat ang lahat ng bagay ay nanggaling sa kanya, at nilikha ang mga ito sa pamamagitan niya at para sa kanya. Purihin ang Dios magpakailanman! Amen.

---
Aliases: [Romans 12]
previous: ['Rom 11']
up: ['Romans']
next: ['Rom 13']
---
# Romans 12

***






















###### 1 










Kaya nga mga kapatid, nakikiusap ako sa inyo alang-alang sa maraming pagkakataong kinaawaan tayo ng Dios, ibigay ninyo sa kanya ang inyong mga sarili bilang mga handog na buhay, banal at kalugod-lugod sa kanya. Ito ang tunay na pagsamba sa kanya. 





















###### 2 










Huwag ninyong tularan ang mga pag-uugali ng mga tao sa mundong ito. Hayaan ninyong baguhin kayo ng Dios_ sa pamamagitan ng pagbabago ng inyong mga isip, para malaman ninyo ang kalooban ng Dios – kung ano ang mabuti, ganap, at kalugod-lugod sa kanyang paningin. 





















###### 3 










Sa biyayang ipinagkaloob ng Dios sa akin, sinasabi ko sa inyo na huwag ninyong pahalagahan ang inyong sarili ng higit sa nararapat. Sa halip, suriin ninyong mabuti ang inyong kakayahan ayon sa pananampalatayang ibinigay ng Dios sa inyo. 





















###### 4 










Kung paanong ang katawan ay binubuo ng maraming bahagi at ang bawat bahagi ay may kanya-kanyang gawain, 





















###### 5 










ganoon din tayong mga mananampalataya. Kahit na marami tayo, iisang katawan lang tayo kay Cristo, at magkakaugnay tayo sa isaʼt isa. 





















###### 6 










Ibaʼt iba ang kakayahang ibinigay sa atin ng Dios ayon sa kanyang biyaya, kaya gamitin natin ang mga kaloob na iyan. Kung ang kaloob ng isang tao ay pagpapahayag ng salita ng Dios, kailangang ipahayag niya ito ayon sa kanyang pananampalataya. 





















###### 7 










Kung ang kaloob niya ay paglilingkod sa kapwa_, maglingkod siya. Kung pagtuturo, magturo siya; 





















###### 8 










kung pagpapayo, magpayo siya nang mabuti_; kung pagbibigay, magbigay siya nang maluwag; kung pamumuno, mamuno siya nang buong sikap; at kung pagtulong sa nangangailangan, tumulong siya nang may kagalakan. 





















###### 9 










Magmahalan kayo nang tapat. Iwasan ninyo ang masama at laging gawin ang mabuti. 





















###### 10 










Magmahalan kayo bilang magkakapatid kay Cristo_ at maging magalang sa isaʼt isa. 





















###### 11 










Huwag kayong maging tamad kundi magpakasipag at buong pusong maglingkod sa Panginoon. 





















###### 12 










At dahil may pag-asa kayo sa buhay, magalak kayo. Magtiis kayo sa mga paghihirap at laging manalangin. 





















###### 13 










Tulungan ninyo ang mga pinabanal ng Dios_ na nangangailangan, at patuluyin ninyo sa inyong mga tahanan ang walang matutuluyan. 





















###### 14 










Idalangin ninyo sa Dios na pagpalain ang mga taong umuusig sa inyo. Pagpalain ninyo sila sa halip na sumpain. 





















###### 15 










Makigalak kayo sa mga nagagalak, at makiramay kayo sa mga naghihinagpis. 





















###### 16 










Mamuhay kayo nang mapayapa sa isaʼt isa. Huwag kayong magmataas, sa halip ay makipagkaibigan kayo sa mga taong mababa ang kalagayan. Huwag kayong magmarunong. 





















###### 17 










Huwag ninyong gantihan ng masama ang mga gumagawa sa inyo ng masama. Gawin ninyo ang mabuti sa paningin ng lahat. 





















###### 18 










Hanggaʼt maaari, mamuhay kayo nang mapayapa sa lahat ng tao. 





















###### 19 










Mga minamahal, huwag kayong maghihiganti. Ipaubaya ninyo iyan sa Dios_. Sapagkat sinabi ng Panginoon sa Kasulatan, "Ako ang maghihiganti; ako ang magpaparusa." 





















###### 20 










Kaya, "Kung nagugutom ang iyong kaaway, pakainin mo. Kung siyaʼy nauuhaw, painumin mo. Dahil kapag ginawa mo ang mga ito, mapapahiya siya sa kanyang sarili." 





















###### 21 










Huwag kayong patatalo sa masama kundi talunin ninyo ang masama sa pamamagitan ng paggawa ng mabuti.

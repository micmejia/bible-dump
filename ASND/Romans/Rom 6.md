---
Aliases: [Romans 6]
previous: ['Rom 5']
up: ['Romans']
next: ['Rom 7']
---
# Romans 6

***






















###### 1 










Ano ngayon ang masasabi natin? Magpapatuloy ba tayo sa kasalanan para lalong madagdagan ang biyaya ng Dios sa atin? 





















###### 2 










Aba, hindi maaari! Hindi maaari na magpatuloy pa tayo sa pagkakasala dahil ang kasalanan ay wala ng kapangyarihan sa atin. 





















###### 3 










Hindi ba ninyo alam na noong binautismuhan tayo kay Jesu-Cristo, nangangahulugan ito na kasama tayo sa kanyang kamatayan? 





















###### 4 










Kaya noong binautismuhan tayo, namatay tayo at inilibing na kasama niya. Kung paanong binuhay muli si Cristo sa pamamagitan ng dakilang kapangyarihan ng Ama, tayo rin ay mamuhay sa bagong buhay. 





















###### 5 










At kung nakasama tayo sa kanyang kamatayan, tiyak na mabubuhay tayong muli tulad ng muli niyang pagkabuhay. 





















###### 6 










Alam natin na ang dati nating pagkatao ay ipinako na sa krus kasama ni Cristo para mamatay, kaya hindi na tayo dapat alipinin pa ng kasalanan. 





















###### 7 










Sapagkat ang taong patay na ay malaya na sa kasalanan. 





















###### 8 










At kung namatay tayong kasama ni Cristo, naniniwala tayong mabubuhay din tayong kasama niya. 





















###### 9 










Sapagkat alam nating si Cristoʼy muling nabuhay at hindi na muling mamamatay. Wala nang kapangyarihan sa kanya ang kamatayan. 





















###### 10 










Minsan lang siyang namatay para sa kasalanan <i class="trans-change">ng mga tao_; at nabubuhay siya ngayon para sa Dios. 





















###### 11 










At dahil nakay Cristo Jesus na kayo, ituring ninyo ang inyong mga sarili na patay na sa kasalanan at nabubuhay na para sa Dios. 





















###### 12 










Huwag na ninyong paghariin ang kasalanan sa inyong katawang may kamatayan, para hindi na ninyo sundin ang masasamang hilig nito. 





















###### 13 










Huwag na ninyong gamitin ang alin mang bahagi ng inyong katawan sa paggawa ng kasalanan. Sa halip, ialay ninyo ang inyong sarili sa Dios bilang mga taong binigyan ng <i class="trans-change">bagong_ buhay. Ilaan ninyo sa Dios ang inyong katawan sa paggawa ng kabutihan. 





















###### 14 










Sapagkat hindi na dapat maghari pa sa inyo ang kasalanan, dahil wala na kayo sa ilalim ng Kautusan kundi sa ilalim na ng biyaya <i class="trans-change">ng Dios_. ## Mga Alipin ng Katuwiran 





















###### 15 










Ngayon, dahil wala na tayo sa ilalim ng Kautusan kundi sa biyaya na <i class="trans-change">ng Dios_, nangangahulugan bang magpapatuloy pa rin tayo sa paggawa ng kasalanan? Aba, hindi! 





















###### 16 










Hindi nʼyo ba alam na alipin tayo ng anumang sinusunod natin? Kaya kung sinusunod natin ang kasalanan, alipin tayo ng kasalanan at ang dulot nitoʼy kamatayan. Pero kung sumusunod tayo sa Dios, mga alipin tayo ng Dios at ang dulot nitoʼy katuwiran. 





















###### 17 










Noong una, alipin kayo ng kasalanan. Pero salamat sa Dios dahil ngayon, buong puso ninyong sinusunod ang mga aral na itinuro sa inyo. 





















###### 18 










Pinalaya na kayo sa kasalanan at ngayoʼy mga alipin na kayo ng katuwiran. 





















###### 19 










Ginagamit ko bilang halimbawa ang tungkol sa mga alipin para madali ninyong maunawaan ang ibig kong sabihin. Noong unaʼy nagpaalipin kayo sa karumihan at kasamaan, at naging masama nga kayo. Ngayon namaʼy magpaalipin kayo sa kabutihan para maging banal kayo. 





















###### 20 










Noong alipin pa kayo ng kasalanan, wala kayong pakialam sa matuwid na pamumuhay. 





















###### 21 










Ano nga ba ang napala ninyo sa dati ninyong pamumuhay na ikinakahiya na ninyo ngayon? Ang dulot ng mga iyon ay kamatayan. 





















###### 22 










Pero pinalaya na kayo sa kasalanan at alipin na kayo ng Dios. At ang dulot nitoʼy kabanalan at buhay na walang hanggan. 





















###### 23 










Sapagkat ang kabayaran ng kasalanan ay kamatayan, ngunit ang kaloob ng Dios ay buhay na walang hanggan sa pamamagitan ni Cristo Jesus na ating Panginoon.

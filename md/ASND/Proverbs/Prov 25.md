---
Aliases: [Proverbs 25]
previous: ['Prov 24']
up: ['Proverbs']
next: ['Prov 26']
---
# Proverbs 25

***


###### 1 


Narito pa ang ilang kawikaan ni Solomon na kinopya ng mga tauhan ni Haring Hezekia ng Juda. 


###### 2 


Pinararangalan natin ang Dios dahil sa mga bagay na hindi niya ipinapahayag sa atin; pero pinararangalan natin ang mga hari dahil sa mga bagay na ipinapahayag nila sa atin. 


###### 3 


Kung paanong hindi masukat ang lalim ng lupa at ang taas ng kalangitan, ganoon din ang isipan ng mga hari, hindi malaman. 


###### 4 


Kailangang ang pilak ay maging dalisay muna bago ito magawa ng panday. 


###### 5 


Kailangang alisin ang masasamang tauhan ng hari upang magpatuloy ang katuwiran sa kanyang kaharian. 


###### 6 


Kung nasa harapan ka ng hari, huwag mong ibilang ang iyong sarili na parang kung sino ka o ihanay ang iyong sarili sa mararangal na tao. 


###### 7 


Mas mabuti kung tawagin ka ng hari at paupuin sa hanay ng mararangal kaysa sabihin niyang umalis ka riyan at mapahiya ka sa kanilang harapan. 


###### 8 


Huwag kang magpabigla-biglang magsabi sa korte ng iyong nakita. Kung mapatunayan ng isang saksi na mali ka, ano na lang ang gagawin mo? 


###### 9 


Kung may alitan kayo ng iyong kapwa, ito始y inyong pag-usapan muna. At ang lihim ng bawat isa ay huwag sasabihin sa iba. 


###### 10 


Baka makarating sa kaalaman ng madla at kayo始y maging kahiya-hiya. 


###### 11 


Kapag ang salitang binigkas ay angkop sa pagkakataon, ito始y parang gintong mansanas na nakalagay sa isang lalagyang pilak. 


###### 12 


Sa taong nakikinig, ang magandang payo ng marunong ay higit na mabuti kaysa sa mga gintong alahas. 


###### 13 


Ang mapagkakatiwalaang sugo ay nagbibigay ng kasiyahan sa kanyang pinaglilingkuran, tulad ng malamig na tubig sa panahon ng tag-init. 


###### 14 


Ang taong hindi tumutupad sa kanyang pangako ay parang ulap at hangin na walang dalang ulan. 


###### 15 


Ang mapagpasensya at ang mahinahon magsalita ay makapanghihikayat ng mga pinuno at kahit na ng may matitigas na puso. 


###### 16 


Huwag kang kakain ng labis na pulot at baka magsuka ka. 


###### 17 


Huwag kang dadalaw ng madalas sa iyong kapitbahay, baka magalit siya at sa iyo ay magsawa. 


###### 18 


Ang taong sumasaksi ng kasinungalingan laban sa kanyang kapwa ay nakakapinsala tulad ng espada, pamalo at pana. 


###### 19 


Ang pagtitiwala sa taong hindi mapagkakatiwalaan sa oras ng pangangailangan ay walang kwenta tulad ng paang pilay o ngiping umuuga. 


###### 20 


Kung aawitan mo ng masayang awitin ang taong nasa matinding kapighatian ay para mo na rin siyang hinubaran sa panahon ng taglamig o kaya始y nilagyan mo ng suka ang kanyang sugat. 


###### 21 


Kapag nagugutom ang iyong kaaway, pakainin mo; kapag nauuhaw, painumin mo. 


###### 22 


Kapag ginawa mo ito mahihiya siya sa iyo at ang Panginoon ang magpapala sa iyo. 


###### 23 


Kung paanong ang hanging habagat ay nagdadala ng ulan, nagdadala naman ng galit ang naninira ng kapwa. 


###### 24 


Mas mabuting tumira ng mag-isa sa bubungan ng bahay kaysa sa loob ng bahay na kasama ang asawang palaaway. 


###### 25 


Ang magandang balita mula sa malayong lugar ay parang malamig na tubig sa taong nauuhaw. 


###### 26 


Ang matuwid na umaayon sa gawain ng masamang tao ay parang maruming balon at malabong bukal. 


###### 27 


Kung paanong masama ang pagkain ng labis na pulot, ganoon din ang paghahangad ng sariling kapurihan. 


###### 28 


Ang taong walang pagpipigil sa sarili ay madaling bumagsak gaya ng isang bayan na walang pader.

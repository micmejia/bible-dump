---
Aliases: [Psalms 121]
previous: ['Ps 120']
up: ['Psalms']
next: ['Ps 122']
---
# Psalms 121

***


###### 1 


Tumitingin ako sa mga bundok; saan kaya nanggagaling ang aking saklolo? 


###### 2 


Ang tulong para sa akin ay nanggagaling sa Panginoon, na gumawa ng langit at ng lupa. 


###### 3 


Hindi niya papayagan na ikaw ay mabuwal. Siyang nag-iingat sa iyo ay hindi natutulog. 


###### 4 


Pakinggan mo ito! Ang nag-iingat sa mga taga-Israel ay hindi umiidlip o natutulog. 


###### 5 


Ang Panginoon ang nag-iingat sa iyo; siyaʼy kasama mo upang ikaw ay patnubayan. 


###### 6 


Hindi makakasakit sa iyo ang init ng araw o ang liwanag ng buwan kung gabi. 


###### 7 


Iingatan ka ng Panginoon sa anumang kapahamakan; pati ang buhay moʼy kanyang iingatan. 


###### 8 


Ang Panginoon ang mag-iingat sa iyo nasaan ka man, ngayon at magpakailanman.

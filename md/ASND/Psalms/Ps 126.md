---
Aliases: [Psalms 126]
previous: ['Ps 125']
up: ['Psalms']
next: ['Ps 127']
---
# Psalms 126

***


###### 1 


Nang muling ibinalik ng Panginoon sa Zion ang mga nabihag, parang itoʼy panaginip lang. 


###### 2 


Kami ay nagtawanan at nag-awitan dahil sa kagalakan. At sinabi ng mga bansang hindi kumikilala sa Panginoon, "Gumawa ng dakilang bagay ang Panginoon sa kanila." 


###### 3 


Totoong ginawan tayo ng dakilang bagay ng Panginoon, at punong-puno tayo ng kagalakan. 


###### 4 


Panginoon, muli nʼyo kaming paunlarin, tulad ng tuyong batis na muling nagkaroon ng tubig. 


###### 5 


Silang nagtatanim na lumuluha ay mag-aaning tuwang-tuwa. 


###### 6 


Ang umalis na lumuluha, na may dalang binhi na itatanim ay babalik na masaya, na may dala-dalang mga ani.

---
Aliases: [Psalms 128]
previous: ['Ps 127']
up: ['Psalms']
next: ['Ps 129']
---
# Psalms 128

***


###### 1 


Mapalad kayong may takot sa Panginoon, na namumuhay ayon sa kanyang pamamaraan. 


###### 2 


Ang inyong pinaghirapan ay magiging sapat sa inyong pangangailangan, at kayoʼy magiging maunlad at maligaya. 


###### 3 


Ang inyong asawa ay magiging katulad ng ubasan sa inyong tahanan, na sagana sa bunga, at ang inyong mga anak na nakapaligid sa inyong hapag-kainan ay parang mga bagong tanim na olibo. 


###### 4 


Ganito pagpapalain ang sinumang may takot sa Panginoon. 


###### 5 


Pagpalain sana kayo ng Panginoon mula sa kanyang templo. Makita sana ninyong umuunlad ang Jerusalem habang kayoʼy nabubuhay. 


###### 6 


Makita sana ninyo ang inyong mga apo. Mapasaiyo nawa Israel ang kapayapaan!

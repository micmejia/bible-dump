---
Aliases: [Psalms 6]
previous: ['Ps 5']
up: ['Psalms']
next: ['Ps 7']
---
# Psalms 6

***


###### 1 


O Panginoon, huwag nʼyo akong parusahan kahit na kayo ay nagagalit sa akin. 


###### 2 


Maawa po kayo sa akin at akoʼy pagalingin, dahil akoʼy nanghihina na. 


###### 3 


O Panginoon, akoʼy labis na nababagabag. Kailan nʼyo po ako pagagalingin? 


###### 4 


Dinggin nʼyo ako Panginoon at akoʼy palayain. Iligtas nʼyo ako sa kamatayan alang-alang sa pag-ibig nʼyo sa akin. 


###### 5 


Dahil kung akoʼy patay na ay hindi na kita maaalala, sa lugar ng mga patay ay hindi na rin ako makakapagpuri pa. 


###### 6 


Akoʼy pagod na sa sobrang pagdaing. Gabi-gabiʼy basa ng luha ang aking unan, dahil sa labis na pag-iyak. 


###### 7 


Ang aking mga mataʼy namumugto na sa kaiiyak, dahil sa ginagawa ng lahat kong mga kaaway. 


###### 8 


Lumayo kayo sa akin, kayong gumagawa ng kasamaan, dahil narinig ng Panginoon ang aking pag-iyak. 


###### 9 


Narinig niya ang paghingi ko ng tulong, at sasagutin niya ang aking dalangin. 


###### 10 


Mapapahiya at matatakot ang lahat ng aking kaaway, kaya bigla silang tatakas dahil sa sobrang kahihiyan.

---
Aliases: [Psalms 67]
previous: ['Ps 66']
up: ['Psalms']
next: ['Ps 68']
---
# Psalms 67

***


###### 1 


O Dios, kaawaan nʼyo kami at pagpalain. Ipakita nʼyo sa amin ang inyong kabutihan, 


###### 2 


upang malaman ng lahat ng bansa ang inyong mga pamamaraan at pagliligtas. 


###### 3 


Purihin ka sana ng lahat ng tao, O Dios. 


###### 4 


Magalak sana ang lahat ng tao at umawit ng papuri sa inyo, dahil sa makatarungan nʼyong paghahatol at pagpapatnubay sa lahat ng bansa. 


###### 5 


O Dios, purihin sana kayo ng lahat ng bansa.

###### 6-7 Mag-ani sana ng sagana ang mga lupain. Nawaʼy pagpalain nʼyo kami, O Dios, na aming Dios. At magkaroon sana ng takot sa inyo ang lahat ng tao sa buong mundo.

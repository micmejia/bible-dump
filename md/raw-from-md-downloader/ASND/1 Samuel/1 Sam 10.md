---
Aliases: [1 Samuel 10]
previous: ['1 Sam 9']
up: ['1 Samuel']
next: ['1 Sam 11']
---
# 1 Samuel 10

***






















###### 1 










Pagkatapos, kumuha si Samuel ng lalagyan ng langis at ibinuhos <i class="trans-change">ang langis_ sa ulo ni Saul. Hinagkan niya si Saul at sinabi, "Ang Panginoon ang pumili sa iyo na mamuno sa kanyang <i class="trans-change">bayan_. 





















###### 2 










Pag-alis mo ngayon, may makakasalubong kang dalawang tao malapit sa libingan ni Raquel sa Zelza, sa hangganan ng Benjamin. Sasabihin nila sa iyo, 'Nakita na ang mga asnong hinahanap ninyo. At ngayon, hindi na ang mga asno ang inaalala ng iyong ama kundi kayo na. Patuloy niyang itinatanong, "Ano ang gagawin ko para makita ko ang aking anak?" ' 





















###### 3 










"Pagdating mo sa malaking puno ng Tabor, may makakasalubong kang tatlong tao na pupunta sa Betel para sumamba sa Dios. Ang isa sa kanilaʼy may dalang tatlong batang kambing, ang isaʼy may dalang tatlong tinapay at ang isa naman ay may dalang katas ng ubas na nakalagay sa balat na sisidlan. 





















###### 4 










Babatiin ka nila at aalukin ng dalawang tinapay na tatanggapin mo naman. 





















###### 5 










Pagdating mo sa bundok ng Dios sa Gibea, kung saan may kampo ng mga Filisteo, may makakasalubong kang grupo ng mga propeta pababa galing sa <i class="trans-change">sambahan sa_ mataas na lugar. Tumutugtog sila ng lira, tamburin, plauta at alpa, at nagpapahayag ng mensahe ng Dios. 





















###### 6 










At sasaiyo ang Espiritu ng Panginoon at magpapahayag ka ng mensahe ng Dios kasama nila, at mababago na ang pagkatao mo. 





















###### 7 










Kapag nangyari na ang mga bagay na ito, gawin mo kung ano ang mabuti dahil kasama mo ang Dios. 





















###### 8 










"Mauna ka na sa akin sa Gilgal. Susunod ako para maghain ng mga handog na sinusunog at mga handog para sa mabuting relasyon.[^a] Pero hintayin mo ako sa loob ng pitong araw hanggang sa dumating ako, at pagkatapos ay sasabihin ko sa iyo kung ano ang gagawin mo." ## Ginawang Hari si Saul 





















###### 9 










Nang maghiwalay sila ni Samuel, binago ng Dios ang buhay ni Saul, at ang lahat ng sinabi sa kanya ni Samuel ay nangyari nang araw na iyon. 





















###### 10 










Pagdating ni Saul at ng kanyang utusan sa Gibea, sinalubong siya ng mga propeta. Napuspos siya ng Espiritu ng Dios at nagpahayag din siya ng mensahe ng Dios kasama ng mga propetang iyon. 





















###### 11 










Nang makita siya ng mga nakakakilala sa kanya na nagpapahayag ng mensahe ng Dios kasama ng mga propeta, tinanong nila ang isaʼt isa, "Propeta na rin ba si Saul? Paano naging propeta ang anak ni Kish?" 





















###### 12 










Sumagot ang isang taga-roon, "Hindi na mahalaga kung sino ang kanyang ama; kahit sino ay pwedeng maging propeta." Dito nagsimula ang kasabihang, "Propeta na rin ba si Saul?" 





















###### 13 










Pagkatapos magpahayag ng mensahe ng Dios, pumunta si Saul sa <i class="trans-change">sambahan_ sa mataas na lugar. 





















###### 14 










Nagtanong ang tiyuhin ni Saul sa kanya at sa kanyang utusan, "Saan kayo nanggaling?" Sumagot si Saul, "Hinanap po namin ang mga asno. Nang hindi po namin makita ay pumunta kami kay Samuel." 





















###### 15 










Sinabi ng tiyuhin ni Saul, "Sabihin mo sa akin kung ano ang sinabi ni Samuel sa iyo." 





















###### 16 










Sumagot si Saul, "Sinabi niyang nakita na ang mga asno." Pero hindi niya sinabi sa tiyuhin niya ang sinabi ni Samuel tungkol sa kanyang pagiging hari. 





















###### 17 










Tinipon ni Samuel ang mga Israelita sa Mizpa para sabihin sa kanila ang sinabi ng Panginoon. 





















###### 18 










Ito ang mensaheng ibinigay niya galing sa Panginoon, ang Dios ng Israel: "Inilabas ko kayo mula sa Egipto, iniligtas ko kayo sa mga kamay ng mga Egipcio at sa lahat ng bansang umaapi sa inyo. 





















###### 19 










Pero kahit na iniligtas ko kayo sa lahat ng kapahamakan at kagipitan, tinalikuran pa rin ninyo ako na inyong Dios, at humingi kayo ng hari na mamumuno sa inyo. Ngayon humarap kayo sa akin ayon sa lahi ninyo at angkan." 





















###### 20 










Pinalapit ni Samuel ang bawat lahi ng Israel at ang lahi ni Benjamin ang napili. 





















###### 21 










Pagkatapos, pinapunta ni Samuel sa harapan ang lahi ni Benjamin ayon sa sambahayan at ang pamilya ni Matri ang napili. Si Saul na anak ni Kish ang napili <i class="trans-change">sa pamilya ni Matri_, pero nang hanapin nila si Saul ay hindi nila ito makita. 





















###### 22 










Kaya tinanong nila ang Panginoon, "Nasaan po siya?" Sumagot ang Panginoon, "Nandito siya. Nagtatago siya sa bunton ng mga bagahe." 





















###### 23 










Kaya tumakbo sila papunta kay Saul at kinuha siya. Nang pinatayo siya sa gitna, siya ang pinakamatangkad sa lahat. 





















###### 24 










Sinabi ni Samuel sa lahat ng mga tao, "Ito ang taong pinili ng Panginoon <i class="trans-change">para maghari sa inyo._ Wala ni isa man sa atin na katulad niya." At sumigaw ang lahat ng tao, "Mabuhay ang hari!" 





















###### 25 










Ipinaliwanag ni Samuel sa mga tao ang mga karapatan at pananagutan ng isang hari. Isinulat niya ito sa isang nakarolyong papel at itinago ito sa <i class="trans-change">bahay ng_ Panginoon. Pagkatapos, pinauwi ni Samuel ang mga tao. 





















###### 26 










Umuwi rin si Saul sa bahay nila sa Gibea. Sinamahan siya ng mga sundalo na hinipo ng Dios ang puso para sumama sa kanya. 





















###### 27 










Dahil may masasamang taong nanlalait kay Saul na nagsabi, "Paano tayo maililigtas ng taong ito?" At hindi sila nagbigay ng regalo kay Saul <i class="trans-change">bilang parangal sa kanya bilang hari_. Pero hindi sila pinansin ni Saul. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 10:8 _handog para sa mabuting relasyon_<i class="alternate">:_ Tingnan sa Talaan ng mga Salita sa likod.

---
Aliases: [Amos 2]
previous: ['Amos 1']
up: ['Amos']
next: ['Amos 3']
---
# Amos 2

***






















###### 1 










Ito ang sinasabi ng Panginoon <i class="trans-change">tungkol sa Moab_: "Dahil sa patuloy na pagkakasala ng mga taga-Moab, parurusahan ko sila. Sapagkat sinunog nila ang mga buto ng hari ng Edom hanggang sa maging abo ito. 





















###### 2 










Kaya susunugin ko ang Moab pati na ang matitibay na bahagi ng Keriot.[^a] Mamamatay ang mga taga-Moab habang nagsisigawan at nagpapatunog ng mga trumpeta <i class="trans-change">ang kanilang mga kaaway na sumasalakay sa kanila_. 





















###### 3 










Mamamatay pati ang kanilang hari at ang lahat ng kanyang mga opisyal. <i class="trans-change">Ako,_ ang Panginoon, ang nagsasabi nito." ## Ang Parusa sa Bansang Juda 





















###### 4 










Ito ang sinasabi ng Panginoon <i class="trans-change">tungkol sa Juda_: "Dahil sa patuloy na pagkakasala ng mga taga-Juda, parurusahan ko sila. Sapagkat itinakwil nila ang aking mga kautusan at hindi nila sinunod ang aking mga tuntunin. Iniligaw sila ng <i class="trans-change">paglilingkod nila sa_ mga dios-diosan na pinaglingkuran din ng kanilang mga ninuno. 





















###### 5 










Kaya susunugin ko ang Juda pati na ang matitibay na bahagi ng Jerusalem." ## Ang Parusa sa Bansang Israel 





















###### 6 










Ito ang sinasabi ng Panginoon <i class="trans-change">tungkol sa Israel_: "Dahil sa patuloy na pagkakasala ng mga taga-Israel,[^b] parurusahan ko sila. Sapagkat ipinagbibili nila <i class="trans-change">bilang alipin_ ang mga taong walang kasalanan dahil lamang sa kanilang utang. Ginagawa rin nila ito sa mga mahihirap kahit na isang pares lang na sandalyas ang utang. 





















###### 7 










Ginigipit nila ang mga mahihirap at hindi binibigyan ng katarungan. Mayroon sa kanila na mag-amang nakikipagtalik sa iisang babae. Dahil dito nilalapastangan nila ang aking banal na pangalan. 





















###### 8 










Natutulog sila sa kanilang sambahan[^c] na suot ang damit na isinangla sa kanila <i class="trans-change">ng mga mahihirap_.[^d] At nag-iinuman sila sa aking templo ng alak na binili galing sa ibinayad <i class="trans-change">ng mga mahihirap_ na may utang sa kanila. 





















###### 9 










Pero ako, ang ginawa ko para sa kanila na <i class="trans-change">mga taga-Israel_, nilipol ko ang mga Amoreo, kahit na kasintaas sila ng punong sedro at kasintibay ng punong ensina. Nilipol ko silang lahat at walang itinirang buhay. 





















###### 10 










Inilabas ko rin sa Egipto ang mga ninuno ng mga taga-Israel at pinatnubayan ko sila sa ilang sa loob ng 40 taon upang makuha nila ang lupain ng mga Amoreo. 





















###### 11 










Pinili ko ang ilan sa mga anak nila na maging propeta at Nazareo. Mga taga-Israel, hindi baʼt totoo itong sinasabi ko? 





















###### 12 










Pero ano ang ginawa ninyo? Pinainom ninyo ng alak ang mga Nazareo[^e] at pinagbawalan ninyo ang mga propeta na sabihin ang ipinapasabi ko. 





















###### 13 










Kaya makinig kayo! Pahihirapan ko kayo katulad ng kariton na hindi na halos makausad dahil sa bigat ng karga. 





















###### 14 










Kaya kahit na ang mabilis tumakbo <i class="trans-change">sa inyo_ ay hindi makakatakas, ang malalakas ay manghihina, at ang mga sundalo ay hindi maililigtas ang kanilang sarili. 





















###### 15 










Kahit na ang mga sundalong namamana <i class="trans-change">sa labanan_ ay uurong. Ang mga <i class="trans-change">sundalong_ mabilis tumakbo ay hindi makakatakas, at silang mga nakasakay sa kabayo ay hindi rin makakaligtas. 





















###### 16 










Sa araw na iyon, kahit ang pinakamatapang na sundalo ay tatakas na nakahubad. <i class="trans-change">Ako,_ ang Panginoon, ang nagsabi nito." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 2:2 _Keriot_<i class="alternate">:_ Itoʼy lugar na sakop ng Moab. [^b]: 2:6 _Israel_<i class="alternate">:_ Noong mahati sa dalawang kaharian ang Israel (1 Hari 2), ang isa ay tinawag na Israel at ang isa ay Juda. [^c]: 2:8 _sa kanilang sambahan_<i class="alternate">:_ sa literal, <i class="alternate">sa tabi ng bawat altar._ [^d]: 2:8 Ayon sa Exo. 22:26-27 at sa Deu. 24:12-13, ang damit na isinangla ng dukha ay dapat ibalik sa kanya kinagabihan. [^e]: 2:12 _Pinainom ninyo ng alak ang mga Nazareo_<i class="alternate">:_ upang hindi nila matupad ang kanilang panata sa Dios na hinding-hindi sila iinom ng alak.

---
Aliases: [Daniel 9]
previous: ['Dan 8']
up: ['Daniel']
next: ['Dan 10']
---
# Daniel 9

***
###### 1-2 Si Darius na taga-Media na anak ni Ahasuerus[^a] ang hari noon sa buong Babilonia. Noong unang taon ng paghahari niya, nalaman ko sa mga Kasulatan na mananatiling giba ang Jerusalem sa loob ng 70 taon, ayon sa sinabi ng Panginoon kay Propeta Jeremias. 





















###### 3 










Dahil dito, lumapit ako sa Panginoong Dios at nanalangin. Nag-ayuno ako, nagdamit ng sako, at naglagay ng abo sa ulo.[^b] 





















###### 4 










Nanalangin ako sa Panginoon na aking Dios at humingi ng tawad <i class="trans-change">para sa aming mga kasalanan:_ "Panginoon, kayo ay makapangyarihan at kahanga-hangang Dios. Tapat po kayo sa pagtupad ng inyong pangako na mamahalin nʼyo ang mga nagmamahal sa inyo at sumusunod sa inyong mga utos. 





















###### 5 










Nagkasala kami sa inyo. Gumawa kami ng kasamaan at sumuway sa inyong mga utos at tuntunin. 





















###### 6 










Hindi kami nakinig sa inyong mga lingkod na propeta na inutusan nʼyong makipag-usap sa aming hari, mga pinuno, matatanda at sa lahat ng taga-Israel. 





















###### 7 










"Panginoon, matuwid po kayo, pero kami ay kahiya-hiya pa rin hanggan ngayon. Gayon din ang lahat ng mga mamamayan ng Juda at Jerusalem, at ang lahat ng Israelita na pinangalat nʼyo sa malalapit at malalayong lugar dahil sa kanilang pagsuway sa inyo. 





















###### 8 










Panginoon, kami ay talagang kahiya-hiya, pati ang aming hari, mga pinuno, at matatanda dahil kami ay nagkasala sa inyo. 





















###### 9 










Pero maawain pa rin kayo, Panginoon naming Dios, at mapagpatawad kahit na sumuway kami sa inyo. 





















###### 10 










Hindi kami sumunod sa inyo dahil hindi namin sinunod ang mga utos na ibinigay ninyo sa amin sa pamamagitan ng inyong mga lingkod na propeta. 





















###### 11 










Ang lahat ng Israelita ay sumuway sa inyong Kautusan; ayaw nilang sundin ang mga sinabi ninyo. At dahil sa aming pagkakasala, dumating sa amin ang sumpa na nakasulat sa Kautusan ni Moises na inyong lingkod. 





















###### 12 










Tinupad po ninyo ang inyong sinabi laban sa amin at sa aming mga pinuno na kami ay inyong parurusahan nang matindi. Kaya ang nangyari sa Jerusalem ay walang katulad sa buong mundo. 





















###### 13 










Dumating sa amin ang parusang ito ayon sa nasusulat sa Kautusan ni Moises. Pero sa kabila nito, hindi namin sinikap na malugod kayo sa amin sa pamamagitan ng pagtalikod sa aming mga kasalanan at ang pagkilala sa inyong katotohanan. 





















###### 14 










Kaya handa kayong parusahan kami; at ginawa nʼyo nga dahil palagi kayong tama sa inyong mga ginagawa. Pero hindi pa rin kami sumunod sa inyo. 





















###### 15 










"Panginoon naming Dios, ipinakita nʼyo ang inyong kapangyarihan noong pinalaya ninyo ang inyong mga mamamayan sa Egipto, at dahil dito ay naging tanyag kayo hanggang ngayon. Inaamin namin na kami ay nagkasala at gumawa ng kasamaan. 





















###### 16 










Kaya, Panginoon, ayon sa inyong ginagawang matuwid, nakikiusap ako na alisin nʼyo na ang inyong galit sa Jerusalem, ang inyong lungsod at banal[^c] na bundok. Dahil sa aming kasalanan at sa kasalanan ng aming mga ninuno, hinamak kami at ang Jerusalem ng mga taong nakapaligid sa amin. 





















###### 17 










"Kaya ngayon, O Dios, pakinggan nʼyo ang aking panalangin at pagsamo. Alang-alang sa inyong pangalan, muli nʼyong itayo ang inyong templong[^d] <i class="trans-change">nagiba at_ napabayaan. 





















###### 18 










O Dios, pakinggan nʼyo ako. Tingnan nʼyo ang nakakawa naming kalagayan at ang wasak nʼyong bayan, kung saan kinikilala ang iyong pangalan. Hindi kami dumadalangin sa dahilang kami ay matuwid, kundi dahil sa alam naming kayo ay mahabagin. 





















###### 19 










Panginoon, dinggin nʼyo po kami at patawarin. Tulungan nʼyo kami agad alang-alang sa inyong pangalan, dahil kayo ay kinikilalang Dios sa inyong bayan at ng inyong mga mamamayan." ## Ipinaliwanag ni Gabriel ang Kahulugan ng Pangitain 





















###### 20 










Patuloy akong nananalangin at sinasabi ang aking kasalanan at ang kasalanan ng aking mga kababayang Israelita. Nagmakaawa ako sa Panginoon kong Dios alang-alang sa kanyang banal na bundok. 





















###### 21 










At habang nananalangin ako, mabilis na lumipad papunta sa akin si Gabriel na nakita ko noon sa aking pangitain. Oras iyon ng panghapong paghahandog.[^e] 





















###### 22 










Pinaunawa niya sa akin at sinabi, "Daniel, naparito ako para ipaliwanag sa iyo <i class="trans-change">ang tungkol sa pangitain_. 





















###### 23 










Sa simula pa lamang ng iyong panalangin ay may ipinahayag na ang Dios, kung kayaʼt akoʼy pumarito para sabihin sa iyo, dahil mahal ka ng Dios. Kaya makinig ka at unawain ang sasabihin ko sa iyo. 





















###### 24 










"490 taon[^f] ang itinakda <i class="trans-change">ng Dios_ sa banal na lungsod at sa mga kababayan mo para tigilan nila ang pagrerebelde <i class="trans-change">sa Dios_, para mapatawad ang kanilang kasalanan, para mapairal <i class="trans-change">ng Dios_ ang walang hanggang katuwiran, para matupad ang pangitain at propesiya, at para maihandog na muli ang templo <i class="trans-change">sa Dios_. 





















###### 25 










"Dapat mong malaman at maintindihan na mula sa panahong iniutos na muling itayo ang Jerusalem hanggang sa pagdating ng pinunong hinirang ng Dios ay lilipas muna ang 49 <i class="trans-change">na taon_.[^g] At sa loob ng 434 <i class="trans-change">na taon_[^h] ay muling itatayo ang Jerusalem na may mga plasa at tanggulan. Magiging magulo sa panahong iyon. 





















###### 26 










Pagkatapos ng 434 <i class="trans-change">na taon_,[^i] papatayin ang <i class="trans-change">pinunong_ hinirang <i class="trans-change">ng Dios_ at walang tutulong sa kanya.[^j] Darating ang isang hari at sisirain ng mga tauhan niya ang bayan at ang templo. At ayon sa itinakda <i class="trans-change">ng Dios_, ang pagwasak at digmaan ay magpapatuloy hanggang sa katapusan. Ang katapusan ay darating na parang baha. 





















###### 27 










Ang haring iyon ay gagawa ng matibay na kasunduan sa napakaraming tao sa loob ng pitong taon. Pero pagkatapos ng tatlong taon at kalahati, patitigilin niya ang mga paghahandog at ilalagay niya ang kasuklam-suklam na bagay na magiging dahilan ng pagpapabaya <i class="trans-change">sa templo_. Mananatili ito roon hanggang sa dumating ang katapusan ng hari na itinakda ng Dios." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 9:1-2 _Ahasuerus_<i class="alternate">:_ Ibang pangalan ni Xerxes. [^b]: 9:3 _nagdamit ng sako, at naglagay ng abo sa ulo_<i class="alternate">:_ Itoʼy ginagawa ng mga Judio upang ipakita na nalulungkot sila at nagsisisi sa kanilang mga kasalanan. [^c]: 9:16 _banal_<i class="alternate">:_ o, <i class="alternate">pinili._ [^d]: 9:17 _muli nʼyong itayo ang inyong templo_<i class="alternate">:_ sa literal, <i class="alternate">paliwanagin nʼyong muli ang inyong mukha sa inyong templo._ [^e]: 9:21 _panghapong paghahandog_<i class="alternate">:_ Ginagawa ito paglubog ng araw. [^f]: 9:24 _490 taon_<i class="alternate">:_ sa literal, <i class="alternate">pitong 70._ [^g]: 9:25 _49 na taon_<i class="alternate">:_ sa literal, <i class="alternate">pitong pito._ [^h]: 9:25 _434 na taon_<i class="alternate">:_ sa literal, <i class="alternate">pitong 62._ [^i]: 9:26 _434 na taon_<i class="alternate">:_ Tingnan ang pangalawang footnote sa talata 25. [^j]: 9:26 _at walang tutulong sa kanya_<i class="alternate">:_ o, <i class="alternate">walang matitira sa kanya._

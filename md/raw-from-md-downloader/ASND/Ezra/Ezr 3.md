---
Aliases: [Ezra 3]
previous: ['Ezr 2']
up: ['Ezra']
next: ['Ezr 4']
---
# Ezra 3

***






















###### 1 










Nang dumating ang ikapitong buwan, noong nakatira na ang mga Israelita sa kani-kanilang bayan, nagtipon silang lahat sa Jerusalem nang may pagkakaisa. 





















###### 2 










Pagkatapos, muling itinayo ang altar ng Dios ng Israel para makapag-alay dito ng mga handog na sinusunog ayon sa nakasulat sa Kautusan ni Moises na kanyang lingkod.[^a] Ang nagpatayo nito ay si Jeshua[^b] na anak ni Jozadak at ang iba pa niyang mga kasamahang pari, at si Zerubabel na anak ni Shealtiel at ang mga kamag-anak niya. 





















###### 3 










Kahit takot sila sa mga tao na dati nang nakatira sa lupaing iyon,[^c] itinayo nila ang altar sa dating pinagtayuan nito. Pagkatapos, nag-alay sila sa Panginoon ng mga handog na sinusunog sa umaga at gabi. 





















###### 4 










Ipinagdiwang din nila ang Pista ng Pagtatayo ng mga Kubol ayon sa nakasulat <i class="trans-change">sa Kautusan ni Moises_. At nag-alay sila ng mga handog na sinusunog, na kinakailangang ihandog sa bawat araw <i class="trans-change">ng ganitong pista_. 





















###### 5 










Bukod pa sa mga handog na sinusunog, naghahandog din sila ng mga handog sa bawat Pista ng Pagsisimula ng Buwan,[^d] at sa iba pang mga pista sa pagsamba sa Panginoon. At nag-aalay din sila ng handog na kusang-loob para sa Panginoon. 





















###### 6 










Kahit hindi pa nasisimulan ang muling pagpapatayo ng templo ng Panginoon, nagsimula na ang mga Israelita sa pag-aalay ng mga handog na sinusunog nang unang araw ng ikapitong buwan <i class="trans-change">nang taon ding iyon_. ## Muling Ipinatayo ang Templo 





















###### 7 










Nagbigay ang mga Israelita ng pera na pambayad sa mga tagatabas ng bato at sa mga karpintero. Nagbigay din sila ng mga pagkain, inumin, at langis na pambayad sa mga taga-Sidon at taga-Tyre para sa mga kahoy na sedro na galing sa Lebanon. Ang mga kahoy na ito ay isasakay sa mga barko at dadalhin sa Jopa. Pinahintulutan ito ni Haring Cyrus ng Persia. 





















###### 8 










Sinimulan ang pagpapatayo ng templo nang ikalawang buwan ng ikalawang taon mula nang makabalik ang mga Israelita sa Jerusalem. Tulong-tulong sa pagtatrabaho ang lahat ng nakabalik sa Jerusalem galing sa pagkabihag, kasama na rito sina Zerubabel na anak ni Shealtiel, Jeshua na anak ni Jozadak at ang mga kasamahan niyang pari, at ang mga Levita. Ang pinagkatiwalaan sa pamamahala sa pagpapatayo ng templo ng Panginoon ay ang mga Levita na nasa edad 20 taon pataas. 





















###### 9 










Sila ºy si Jeshua,[^e] ang mga anak niya at mga kamag-anak, si Kadmiel at ang mga anak niya. Silang lahat ay mula sa lahi ni Juda.[^f] Tumulong din sa kanila ang mga angkan at mga kamag-anak ni Henadad na mga Levita rin. 





















###### 10 










Nang matapos na ng mga karpintero ang pundasyon ng templo ng Panginoon, pumwesto na ang mga pari na nakasuot ng kanilang damit na pangpari para hipan ang mga trumpeta. Pumwesto rin ang mga Levita, na angkan ni Asaf, sa pagtugtog ng mga pompyang upang purihin ang Panginoon ayon sa kaparaanan na itinuro noon ni Haring David sa Israel. 





















###### 11 










Nagpuri sila at nagpasalamat sa Panginoon habang umaawit ng, "Napakabuti ng Panginoon, dahil ang pag-ibig niya sa Israel ay walang hanggan." At sumigaw nang malakas ang lahat ng tao sa pagpupuri sa Panginoon dahil natapos na ang pundasyon ng templo. 





















###### 12 










Nandoon ang maraming matatandang pari, mga Levita, at mga pinuno ng mga pamilya na nakakita noon sa unang templo. Umiyak sila nang malakas nang makita nila ang pundasyon ng bagong templo. At marami rin ang sumigaw sa galak. 





















###### 13 










Hindi na malaman ang sigaw ng kagalakan at ang tinig ng pag-iyak dahil napakaingay ng mga tao, at naririnig ito sa malayo. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 3:2 _lingkod_<i class="alternate">:_ o, <i class="alternate">propeta._ Sa literal, <i class="alternate">tao._ [^b]: 3:2 _Jeshua_<i class="alternate">:_ Siya ay si Josue sa Hageo 1:1. [^c]: 3:3 _mga tao na dati nang nakatira sa lupaing iyon_<i class="alternate">:_ o, <i class="alternate">mga taong nakatira sa paligid na mga lugar._ [^d]: 3:5 _Pista ng Pagsisimula ng Buwan_<i class="alternate">:_ Tingnan sa Talaan ng mga Salita sa likod. [^e]: 3:9 _Jeshua_<i class="alternate">:_ Maaaring iba itong Jeshua sa talatang 8. Tingnan ang 2:36 at 2:40. [^f]: 3:9 _Juda_<i class="alternate">:_ Maaaring siya rin si Hodavia (tingnan ang 2:40).

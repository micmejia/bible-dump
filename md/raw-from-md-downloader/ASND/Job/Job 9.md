---
Aliases: [Job 9]
previous: ['Job 8']
up: ['Job']
next: ['Job 10']
---
# Job 9

***






















###### 1 










Sumagot si Job, 





















###### 2 










"Totoo ang sinabi mo. Pero paano mapapatunayan ng tao na wala siyang kasalanan sa harapan ng Dios? 





















###### 3 










Kahit na makipagtalo pa siya sa Dios sa hukuman, wala siyang magagawa, dahil sa isang libong katanungan ng Dios, hindi niya masasagot isa man sa mga ito. 





















###### 4 










Marunong at makapangyarihan ang Dios. Sino ang nakipaglaban sa kanya at nagtagumpay? 





















###### 5 










"Walang anu-anoʼy pinauuga niya ang mga bundok at natitibag ito sa tindi ng kanyang galit. 





















###### 6 










Niyayanig niya ang lupa at ang mga pundasyon nito ay nauuga. 





















###### 7 










Kapag inutusan niya ang araw o ang mga bituin, hindi ito sisikat o magbibigay ng liwanag. 





















###### 8 










Tanging siya lang ang nakapaglalatag ng langit at nakapagpapatigil ng alon. 





















###### 9 










Siya ang manlilikha ng grupo ng mga bituin na tinatawag na Oso, Orion, Pleyades, at mga bituin sa katimugan. 





















###### 10 










Gumagawa siya ng mga kahanga-hangang bagay at mga himalang hindi kayang unawain at bilangin. 





















###### 11 










Kapag dumadaan siya sa tabi ko, hindi ko siya nakikita o nararamdaman. 





















###### 12 










Kung may gusto siyang kunin, walang makakapigil sa kanya. At sino ang makakapagreklamo sa mga ginagawa niya? 





















###### 13 










Hindi pinipigil ng Dios ang kanyang galit. Kahit ang mga katulong ng <i class="trans-change">dragon na si_ Rahab ay yumuyukod sa takot sa kanya. 





















###### 14 










Kaya papaano ko ipagtatanggol ang sarili ko sa Dios? Ano ang mga salitang maaari kong gamitin para makipagtalo sa kanya? 





















###### 15 










Kahit na wala akong kasalanan, hindi ko maipagtatanggol ang sarili ko. Ang magagawa ko lamang ay magmakaawa sa <i class="trans-change">Dios na_ aking Hukom. 





















###### 16 










Kahit hilingin kong magkausap kami at pumayag siya, hindi pa rin niya ako pakikinggan. 





















###### 17 










Sapagkat pinapahirapan niya ako na parang sinasalanta ng bagyo, at dinadagdagan pa niya ang paghihirap ko nang walang dahilan. 





















###### 18 










Halos malagot na ang aking hininga dahil sa paghihirap na idinulot niya sa akin. 





















###### 19 










Kung lakas ang pag-uusapan walang tatalo sa kanya! At kung sa hukuman idadaan, sinong makapaghahabla sa kanya? 





















###### 20 










Kahit na wala akong kasalanan, paparusahan pa rin ako dahil sa mga sinabi ko. 





















###### 21 










Kahit na wala akong kapintasan, wala na itong halaga sa akin ngayon. Kinamumuhian ko na ang aking buhay. 





















###### 22 










Pareho lang naman ang kapalaran ng matuwid at masama. Lahat sila ay mamamatay. 





















###### 23 










Kapag biglang namatay sa kalamidad ang matuwid, natatawa lang siya. 





















###### 24 










Ipinagkatiwala niya ang mundo sa masasama. Tinatakpan niya ang mata ng mga hukom <i class="trans-change">para hindi sila humatol ng tama_. Kung hindi siya ang gumagawa nito, sino pa kaya? 





















###### 25 










"Madaling lumipas ang mga araw sa buhay ko; mas mabilis pa ito kaysa sa mananakbo. Lumilipas ito nang walang nakikitang kabutihan. 





















###### 26 










Dumadaan ito na kasimbilis ng isang matuling sasakyang pandagat o ng agilang dumadagit ng pagkain. 





















###### 27 










Kahit tumigil na ako sa pagdaing at pagdadalamhati at akoʼy ngumiti na, 





















###### 28 










nananaig pa rin sa akin ang takot sa mga paghihirap <i class="trans-change">na maaaring dumating sa akin_. Dahil alam kong hindi niya ako ituturing na walang kasalanan. 





















###### 29 










Yaman din lamang na itinuring na niya akong may kasalanan, wala nang halaga na ipagtanggol ko pa ang aking sarili. 





















###### 30 










Kahit sabunan ko pa ang aking buong katawan para luminis, 





















###### 31 










ilulubog pa rin niya ako sa <i class="trans-change">maputik na_ hukay, upang kahit ang sarili kong damit ay ikahiya ako. 





















###### 32 










Hindi tao ang Dios na katulad ko; hindi ko siya kayang sagutin o isakdal man sa hukuman. 





















###### 33 










Mayroon sanang mamagitan sa amin para pagkasunduin kaming dalawa, 





















###### 34 










at mapatigil sana niya ang pagpalo ng Dios sa akin, para hindi na ako matakot. 





















###### 35 










Kung magkagayoʼy makakausap ko na ang Dios nang walang takot, pero sa ngayon hindi ko pa ito magagawa." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

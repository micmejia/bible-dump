---
Aliases: [Malachi 2]
previous: ['Mal 1']
up: ['Malachi']
next: ['Mal 3']
---
# Malachi 2

***
###### 1-2 Sinabi pa ng Panginoong Makapangyarihan sa mga pari, "Ito ang aking babala sa inyo: Kung hindi ninyo pakikinggan ang sinasabi ko at hindi ninyo pahahalagahan ang pagpaparangal sa akin, susumpain ko kayo, pati na ang mga pagpapalang tinatanggap ninyo <i class="trans-change">bilang mga pari_.[^a] Sa katunayan, ginawa ko na iyan dahil hindi ninyo pinahahalagahan ang pagpaparangal sa akin. 





















###### 3 










"Makinig kayo! Dahil sa inyo, parurusahan ko ang inyong mga lahi. Isasaboy ko sa inyong mukha ang dumi ng mga hayop na inyong inihahandog at itatapon din kayo sa tapunan ng mga dumi. 





















###### 4 










Dapat ninyong malaman na binabalaan ko kayo upang magpatuloy ang aking kasunduan sa <i class="trans-change">inyong ninunong si_ Levi. 





















###### 5 










Sa aking kasunduan kay Levi, ipinangako ko sa kanya ang buhay[^b] at kapayapaan, basta igalang lamang niya ako. At iyan nga ang kanyang ginawa. 





















###### 6 










Itinuro niya ang katotohanan at hindi ang kasinungalingan. Maayos ang kanyang relasyon sa akin at namuhay siya nang matuwid. At tinulungan niya ang maraming tao upang huwag nang gumawa ng kasalanan. 





















###### 7 










"Sa katunayan, tungkulin ninyong mga pari na turuan ang mga tao, na malaman nila ang tungkol sa akin. At dapat naman silang magpaturo sa inyo, dahil mga sugo ko kayo. 





















###### 8 










Pero hindi ninyo sinunod ang aking mga pamamaraan. Ang mga turo ninyo ang nagtulak sa marami para magkasala. Ako, ang Panginoong Makapangyarihan, ang nagsasabing, sinira nʼyo ang kasunduan ko sa <i class="trans-change">ninuno ninyong si_ Levi. 





















###### 9 










Kaya ipinahamak at ipinahiya ko kayo sa lahat ng tao dahil hindi ninyo sinunod ang aking mga pamamaraan, at may kinikilingan kayo sa inyong pagtuturo." ## Hindi Naging Tapat ang mga Israelita 





















###### 10 










<i class="trans-change">Sinabi ni Malakias sa mga Israelita:_ Hindi baʼt iisa ang ating ama?[^c] At iisang Dios ang lumalang sa atin? Bakit hindi tayo nagiging tapat sa isaʼt isa? Sa ginagawa nating ito, binabalewala natin ang kasunduan <i class="trans-change">ng Dios_ sa ating mga ninuno. 





















###### 11 










Naging taksil ang mga taga-Juda. Gumawa sila ng kasuklam-suklam sa Jerusalem at sa <i class="trans-change">buong bansa ng_ Israel. Sapagkat dinungisan nila ang templo[^d] na mahal ng Panginoon sa pamamagitan ng pagpapakasal sa mga babaeng sumasamba sa ibang mga dios. 





















###### 12 










Huwag na sanang ituring na kabilang sa mga mamamayan ng Israel ang mga taong gumagawa nito, pati na ang mga anak nila at mga apo,[^e] kahit na maghandog pa sila sa Panginoong Makapangyarihan. 





















###### 13 










Ito pa ang inyong ginagawa: Iyak kayo nang iyak sa altar ng Panginoon dahil hindi na niya pinapansin ang inyong mga handog at hindi na siya nalulugod sa mga iyon. 





















###### 14 










Itinatanong ninyo kung bakit? Sapagkat saksi ang Panginoon na nagtaksil kayo sa asawa na inyong pinakasalan noong inyong kabataan. Sinira ninyo ang inyong kasunduan na magiging tapat kayo sa isaʼt isa. 





















###### 15 










Hindi baʼt pinag-isa kayo ng Dios sa katawan at sa espiritu para maging kanya?[^f] At bakit niya kayo pinag-isa? Sapagkat gusto niyang magkaroon kayo ng mga anak na makadios. Kaya siguraduhin ninyong hindi kayo magtataksil sa babaeng pinakasalan ninyo noong inyong kabataan. 





















###### 16 










Sapagkat sinabi ng Panginoon, ang Dios ng Israel, "Ayaw kong maghiwalay ang mag-asawa. Kung hiwalayan ng lalaki ang kanyang asawa, itoʼy pagmamalupit sa asawang babae." Kaya siguraduhin ninyong hindi kayo magtataksil sa inyong asawa. ## Ang Araw ng Paghatol ng Panginoon 





















###### 17 










Sawang-sawa na ang Panginoon sa inyong mga sinasabi. Pero itinatanong pa ninyo, "Ano ang ikinasasawa niya sa amin?" Sinasabi ninyo na mabuti sa paningin ng Dios ang lahat ng gumagawa ng masama at natutuwa siya sa kanila. <i class="trans-change">Pakutya_ ninyong sinasabi, "Nasaan na ang Dios ng katarungan?" ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 2:1-2 _susumpain … pari_<i class="alternate">:_ o, <i class="alternate">susumpain ko kayo at gagawin kong sumpa ang mga pagpapalang inyong iginagawad sa mga tao._ [^b]: 2:5 _buhay_<i class="alternate">:_ Maaaring ang ibig sabihin ay mabuti o/at mahabang buhay. [^c]: 2:10 _ama_<i class="alternate">:_ Maaaring ang tinutukoy ay si Abraham o ang Dios. [^d]: 2:11 _templo_<i class="alternate">:_ o, <i class="alternate">piniling mga mamamayan._ [^e]: 2:12 _mga anak nila at mga apo_<i class="alternate">:_ Ito ang nasa Syriac at sa Targum, pero sa Hebreo ay hindi malinaw. [^f]: 2:15 _Hindi … kanya_<i class="alternate">:_ o, <i class="alternate">Walang taong gagawa ng ganyan kung pinangungunahan siya ng Espiritu kahit papaano._

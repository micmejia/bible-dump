---
Aliases: [Proverbs 12]
previous: ['Prov 11']
up: ['Proverbs']
next: ['Prov 13']
---
# Proverbs 12

***






















###### 1 










Ang taong tumatanggap ng pagtutuwid sa kanyang pag-uugali ay nagnanais ng karunungan, ngunit ang taong ayaw tumanggap ay hangal. 





















###### 2 










Ang mabuting tao ay kinalulugdan ng Panginoon, ngunit ang taong nagpaplano ng masama ay kanyang pinarurusahan. 





















###### 3 










Ang taong gumagawa ng masama ay walang katatagan, ngunit ang taong matuwid ay matatag tulad ng isang punongkahoy na malalim ang ugat. 





















###### 4 










Ang mabuting maybahay ay kasiyahan at karangalan ng kanyang asawa, ngunit parang kanser sa buto ang nakakahiyang asawa. 





















###### 5 










Ang iniisip ng taong matuwid ay tama, ngunit ang mga payo ng taong masama ay pandaraya. 





















###### 6 










Ang salita ng taong masama ay nakamamatay, ngunit ang salita ng taong matuwid ay nakapagliligtas. 





















###### 7 










Mapapahamak at maglalaho ang mga taong masama, ngunit mananatili ang lahi ng mga taong matuwid. 





















###### 8 










Pinararangalan ang taong may karunungan, ngunit hinahamak ang taong masama ang kaisipan. 





















###### 9 










Mas mabuti ang taong simple pero kayang magbayad ng katulong kaysa sa taong nagkukunwaring mayaman ngunit kahit makain ay wala naman. 





















###### 10 










Ang taong matuwid ay mabait sa kanyang mga alagang hayop, ngunit ang taong masama ay malupit at walang awa sa kanyang mga hayop. 





















###### 11 










Ang magsasakang masipag ay laging sagana sa pagkain, ngunit ang walang sapat na pang-unawa ay nagsasayang ng oras sa mga walang kabuluhang gawain. 





















###### 12 










Ang taong masama ay laging kasamaan ang ginagawa, <i class="trans-change">kaya hindi matatag ang kanyang kalagayan_; ngunit ang taong matuwid ay matatag gaya ng punongkahoy na malalim ang ugat. 





















###### 13 










Ang kasamaang sinasabi ng taong masama ay nagdudulot sa kanya ng gulo, ngunit ang taong matuwid ay umiiwas sa gulo. 





















###### 14 










Ang bawat isa ay tatanggap ng gantimpala ayon sa kanyang sinabi o ginawa. 





















###### 15 










Ang akala ng hangal ay palagi siyang tama, ngunit ang taong marunong ay nakikinig sa payo. 





















###### 16 










Ang hangal ay madaling magalit <i class="trans-change">kapag iniinsulto_, ngunit ang taong may karunungan ay hindi pinapansin ang pang-iinsulto sa kanya. 





















###### 17 










Ang tapat na saksi ay nagsasabi ng katotohanan, ngunit ang hindi tapat na saksi ay nagsasabi ng kasinungalingan. 





















###### 18 










Ang pabigla-biglang salita ay nakakasugat ng damdamin, ngunit ang magandang salita ay nagpapagaling. 





















###### 19 










Ang katotohanan ay mananatili kailanman, ngunit hindi magtatagal ang kasinungalingan. 





















###### 20 










Pandaraya ang nasa puso ng mga taong nagbabalak ng masama, ngunit kagalakan ang nasa <i class="trans-change">puso ng mga_ taong nagbabalak ng mabuti. 





















###### 21 










Walang mangyayaring masama sa taong matuwid, ngunit sa masama, pawang kaguluhan ang mararanasan. 





















###### 22 










Nasusuklam ang Panginoon sa mga nagsasabi ng kasinungalingan, ngunit nalulugod siya sa nagsasabi ng katotohanan. 





















###### 23 










Hindi ipinagyayabang ng taong marunong ang kanyang nalalaman, ngunit ang hangal ay ibinibida ang kanyang kahangalan. 





















###### 24 










Ang taong masipag ay magiging pinuno, ngunit ang tamad ay magiging alipin. 





















###### 25 










Nakapagpapalungkot sa tao ang kabalisahan, ngunit ang magandang pananalita ay kaaliwan. 





















###### 26 










Ginagabayan ng taong matuwid ang kanyang kaibigan, ngunit ililigaw ka ng taong masama. 





















###### 27 










Hindi makakamit ng taong tamad ang kanyang hinahangad, ngunit ang taong masipag maganda ang hinaharap. 





















###### 28 










Ang matuwid na pamumuhay ay patungo sa buhay, at maililigtas ka nito sa kamatayan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

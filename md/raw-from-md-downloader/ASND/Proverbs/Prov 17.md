---
Aliases: [Proverbs 17]
previous: ['Prov 16']
up: ['Proverbs']
next: ['Prov 18']
---
# Proverbs 17

***






















###### 1 










Ang kaunting pagkain na pinagsasaluhan nang may kapayapaan ay higit na mabuti kaysa sa maraming pagkain ngunit may alitan. 





















###### 2 










Pamumunuan ng marunong na lingkod ang nakakahiyang anak ng kanyang amo at sa kanilang mamanahin makakabahagi pa ito. 





















###### 3 










Sinusubok ng Panginoon ang puso ng tao katulad ng pilak at ginto na sinusubok sa apoy kung ito ay tunay o hindi. 





















###### 4 










Ang taong masama ay gustong makinig sa kapwa niya masama, at ang taong sinungaling ay gustong makinig sa kapwa niya sinungaling. 





















###### 5 










Ang kumukutya sa mahihirap ay inaalipusta ang kanyang Manlilikha. Ang taong nagagalak sa kapahamakan ng iba ay parurusahan. 





















###### 6 










Karangalan ng mga lolo ºt lola ang kanilang mga apo, gayon din naman, karangalan ng mga anak ang kanilang mga magulang. 





















###### 7 










Hindi bagay sa hangal ang magsalita ng mabuti, at lalong hindi bagay sa isang namumuno ang magsinungaling. 





















###### 8 










Sa tingin ng iba ang suhol ay parang salamangka na magagawa ang kahit anumang bagay. 





















###### 9 










Kung patatawarin mo ang kasalanan ng iyong kaibigan, mananatili ang inyong samahan, ngunit kung patuloy mong uungkatin ang kanyang kasalanan, masisira ang inyong pagkakaibigan. 





















###### 10 










Sa isang saway lang natututo ang taong may pang-unawa, ngunit ang taong mangmang ay hindi natututo hampasin mo man ng walang awa. 





















###### 11 










Laging naghahanap ng gulo ang taong masama, kaya ipapadala laban sa kanya ang isang taong malupit na magpaparusa sa kanya. 





















###### 12 










Mas mabuti pang masalubong mo ang isang osong inagawan ng anak kaysa sa hangal na gumagawa ng kahangalan. 





















###### 13 










Kapag kasamaan ang iginanti mo sa kabutihang ginawa sa iyo, palaging may masamang mangyayari sa sambahayan mo. 





















###### 14 










Ang simula ng away ay katulad ng butas sa isang dike, kailangang tapalan bago lumaki. 





















###### 15 










Kasuklam-suklam sa Panginoon ang taong nagpaparusa sa taong walang kasalanan o nagpapalaya sa taong may kasalanan. 





















###### 16 










Walang kabuluhang pag-aralin ang taong hangal sapagkat hindi naman niya hinahangad ang matuto. 





















###### 17 










Ang kaibigan ay nagmamahal sa lahat ng panahon, at nagkaroon tayo ng kapatid upang sa kagipitan ay tumulong. 





















###### 18 










Ang taong nangakong managot sa utang ng iba ay kulang sa karunungan. 





















###### 19 










Ang taong gusto ng kasalanan ay gusto rin ng kaguluhan. At ang taong mayabang ay naghahanap ng kapahamakan. 





















###### 20 










Hindi uunlad ang taong baluktot ang pag-iisip, at ang taong sinungaling ay dadanas ng kasawian. 





















###### 21 










Ang anak na hangal ay nagdudulot ng kalungkutan at kabiguan sa magulang. 





















###### 22 










Ang pagiging masayahin ay parang gamot na nakabubuti sa katawan, ngunit ang pagiging malungkutin ay nagpapahina ng katawan. 





















###### 23 










Ang taong masama ay tumatanggap ng suhol upang ipagkait ang makatarungang hatol. 





















###### 24 










Ang taong may pang-unawa ay naghahangad pa ng karunungan; ngunit ang isip ng mangmang ay pagala-gala. 





















###### 25 










Ang anak na hangal ay nagdudulot ng kapaitan at kalungkutan sa kanyang mga magulang. 





















###### 26 










Hindi mabuti na parusahan ang taong matuwid o ang taong marangal. 





















###### 27 










Ang taong marunong at nakakaunawa ay maingat magsalita at hindi padalos-dalos. 





















###### 28 










Kahit ang mangmang ay parang marunong at nakakaunawa kapag tahimik. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

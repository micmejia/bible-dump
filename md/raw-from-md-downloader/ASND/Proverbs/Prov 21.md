---
Aliases: [Proverbs 21]
previous: ['Prov 20']
up: ['Proverbs']
next: ['Prov 22']
---
# Proverbs 21

***






















###### 1 










Ang isipan ng hari ay parang ilog na pinapadaloy ng Panginoon saan man niya naisin. 





















###### 2 










Inaakala ng tao na tama ang lahat ng kanyang ginagawa, ngunit ang Panginoon lang ang nakakaalam kung ano ang ating motibo. 





















###### 3 










Ang paggawa ng matuwid at makatarungan ay kalugod-lugod sa Panginoon kaysa sa paghahandog. 





















###### 4 










Ang mapagmataas na tingin at palalong isipan ay kasalanan. Ganyan ang ugali ng mga taong makasalanan. 





















###### 5 










Ang gawaing plinanong mabuti at pinagsikapan ay patungo sa kaunlaran, ngunit ang gawaing padalos-dalos ay maghahatid ng karalitaan. 





















###### 6 










Ang kayamanang nakuha sa pandaraya ay madaling mawala at maaaring humantong sa <i class="trans-change">maagang_ kamatayan. 





















###### 7 










Ang karahasan ng masasama ang magpapahamak sa kanila, sapagkat ayaw nilang gawin ang tama. 





















###### 8 










Hindi matuwid ang gawain ng taong may kasalanan, ngunit matuwid ang gawain ng taong walang kasalanan. 





















###### 9 










Mas mabuti pang tumirang mag-isa sa bubungan ng bahay[^a] kaysa sa loob ng bahay na ang kasama ay asawang palaaway. 





















###### 10 










Ang masasama ay laging gustong gumawa ng masama at sa kanilang kapwa ay wala silang awa. 





















###### 11 










Kapag ang manunuya ay pinarusahan mo, ang mga mangmang ay matututo. Kapag ang marunong naman ang tinuruan mo, lalo pa siyang magiging matalino. 





















###### 12 










Alam ng matuwid na Dios kung ano ang ginagawa ng sambahayan ng masasama, at parurusahan niya sila. 





















###### 13 










Ang hindi pumansin sa daing ng mahirap, kapag siya naman ang dumaing ay walang lilingap. 





















###### 14 










Kapag ang kapwa mo ay may galit sa iyo, mawawala iyon sa palihim na regalo. 





















###### 15 










Kapag katarungan ang umiiral, ang mga matuwid ay natutuwa, ngunit natatakot ang masasama. 





















###### 16 










Ang taong lumilihis sa karunungan ay hahantong sa kamatayan. 





















###### 17 










Ang taong maluho at puro pagdiriwang ay hindi yayaman kundi lalo pang maghihirap. 





















###### 18 










Pinarurusahan ang masasama at makasalanan upang iligtas ang taong matuwid. 





















###### 19 










Mas mabuti pang manirahan sa disyerto kaysa manirahan <i class="trans-change">sa bahay_ na kasama ang asawang magagalitin at palaaway. 





















###### 20 










Ang taong marunong ay pinaghahandaan ang kanyang kinabukasan, ngunit ang mangmang, winawaldas ang lahat hanggang sa maubusan. 





















###### 21 










Ang taong namumuhay sa katuwiran at kabutihan ay hahaba ang buhay, magtatagumpay at pararangalan. 





















###### 22 










Mapapasuko ng matalinong pinuno ang bayan na maraming sundalo, at kaya niyang gibain ang mga pader na kanilang inaasahang tanggulan. 





















###### 23 










Ang taong nag-iingat sa kanyang mga sinasabi ay nakakaiwas sa gulo. 





















###### 24 










Ang taong palalo at mayabang ay makikilala mo dahil nangungutya siya at sukdulan ang kayabangan. 





















###### 25 










Kung marami kang ninanais ngunit tamad kang magtrabaho, iyon ang sisira sa iyo. 





















###### 26 










Ang taong tamad ay laging naghahangad na makatanggap, ngunit ang taong matuwid ay nagbibigay nang walang alinlangan. 





















###### 27 










Kinasusuklaman <i class="trans-change">ng Panginoon_ ang handog ng taong masama, lalo na kung ihahandog niya ito ng may layuning masama. 





















###### 28 










Patitigilin sa pagsasalita ang saksing sinungaling, ngunit ang saksing nagsasabi ng katotohanan ay pakikinggan. 





















###### 29 










Ang taong masama ay hindi pinag-iisipan ang kanyang ginagawa, ngunit ang taong matuwid ay pinag-iisipan muna nang mabuti ang kanyang ginagawa. 





















###### 30 










Walang karunungan, pang-unawa o payo ang makakapantay sa Panginoon. 





















###### 31 










Kahit nakahanda na ang mga kabayo para sa labanan, ang Panginoon pa rin ang nagbibigay ng katagumpayan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 21:9 <i class="alternate">Ang mga bahay noon sa Israel ay may patag na bubong._

---
Aliases: [Revelation 5]
previous: ['Rev 4']
up: ['Revelation']
next: ['Rev 6']
---
# Revelation 5

***






















###### 1 










Pagkatapos nito, nakita ko ang nakarolyong kasulatan na hawak-hawak ng nakaupo sa trono sa kanang kamay niya. May nakasulat sa magkabilang panig nito, at may pitong selyo[^a] para hindi mabuksan. 





















###### 2 










At nakita ko ang isang makapangyarihang anghel na sumisigaw, "Sino ang karapat-dapat na magtanggal ng mga selyo at nang mabuksan ang kasulatang ito?" 





















###### 3 










Pero walang isa man sa langit, sa lupa o sa ilalim ng lupa na makapagbukas ng kasulatan upang mabasa ang nakasulat doon. 





















###### 4 










Umiyak ako nang labis dahil walang natagpuang karapat-dapat na magbukas at bumasa ng kasulatang iyon. 





















###### 5 










Sinabi sa akin ng isa sa mga namumuno, "Huwag kang umiyak dahil si Jesus na tinaguriang Leon mula sa lahi ni Juda, ang anak ni David ay nagtagumpay at karapat-dapat siyang magtanggal ng pitong selyo upang mabuksan ang kasulatan." 





















###### 6 










Pagkatapos, nakita ko ang isang Tupa[^b] na mukhang pinatay, pero nakatayo na sa pagitan ng mga namumuno at ng tronong napapaligiran ng apat na buhay na nilalang. Mayroon itong pitong sungay at pitong mata, na siyang pitong Espiritu ng Dios[^c] na isinugo sa lahat ng lugar sa mundo. 





















###### 7 










Lumapit ang Tupa sa trono at kinuha niya ang kasulatan sa kanang kamay ng nakaupo roon. 





















###### 8 










Nang kunin niya iyon, lumuhod sa harap ng Tupa ang apat na buhay na nilalang at ang 24 na namumuno at sumamba sa kanya. Ang bawat isa sa kanila ay may hawak na gintong sisidlan na puno ng insenso, na siyang panalangin ng mga pinabanal.[^d] May alpa[^e] rin silang tinutugtog, 





















###### 9 










at umaawit sila ng bagong awit na ito: "Kayo po ang karapat-dapat na kumuha ng kasulatan at magtanggal ng mga selyo nito, dahil kayo ay pinatay, at sa pamamagitan ng inyong dugo ay tinubos nʼyo ang mga tao para sa Dios. <i class="trans-change">Ang mga taong ito ay_ mula sa bawat angkan, wika, lahi, at bansa. 





















###### 10 










Ginawa nʼyo silang mga hari at mga pari upang maglingkod sa ating Dios. At maghahari sila sa mundo." 





















###### 11 










Nakita ko at narinig ang tinig ng libu-libo at milyon-milyong mga anghel na nakapaligid sa trono, sa apat na buhay na nilalang at sa 24 na namumuno. 





















###### 12 










Umaawit sila nang malakas: "Ang Tupang pinatay ay karapat-dapat tumanggap ng kapangyarihan, kayamanan, karunungan, kalakasan, karangalan, kaluwalhatian at kapurihan!" 





















###### 13 










At narinig ko ang lahat ng nilalang sa langit, sa lupa, sa ilalim ng lupa, at sa dagat na umaawit: "Ibigay sa nakaupo sa trono at sa Tupa ang kapurihan, kaluwalhatian, karangalan at kapangyarihan magpakailanman!" 





















###### 14 










Sumagot ang apat na buhay na nilalang, "Amen!" At lumuhod ang mga namumuno at sumamba. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 5:1 _selyo_<i class="alternate">:_ Ang selyong tinutukoy dito ay gawa sa “wax” at inilalagay sa gilid ng nakarolyong kasulatan upang manatiling sarado. [^b]: 5:6 _Tupa_<i class="alternate">:_ sa literal, <i class="alternate">batang tupa._ Sa ibang salin, <i class="alternate">kordero._ [^c]: 5:6 _pitong Espiritu ng Dios_<i class="alternate">:_ Tingnan ang “footnote” sa 1:4-5. [^d]: 5:8 _pinabanal_<i class="alternate">:_ sa Griego, <i class="alternate">hagios,_ na ang ibig sabihin ay itinuring ng Dios na sa kanya. [^e]: 5:8 _alpa_<i class="alternate">:_ parang gitara.

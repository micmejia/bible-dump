---
Aliases: [Romans 4]
previous: ['Rom 3']
up: ['Romans']
next: ['Rom 5']
---
# Romans 4

***






















###### 1 










Bilang halimbawa kung paano itinuturing ng Dios na matuwid ang tao, isipin ninyo si Abraham na Ama ng mga Judio sa laman. 





















###### 2 










Kung itinuring siya <i class="trans-change">ng Dios_ na matuwid dahil sa mga nagawa niya, sanaʼy may maipagmamalaki siya. Pero wala siyang maipagmamalaki sa Dios, 





















###### 3 










dahil sinasabi sa Kasulatan, "Sumampalataya si Abraham sa Dios, at dahil ditoʼy itinuring siyang matuwid <i class="trans-change">ng Dios_."[^a] 





















###### 4 










Ang ibinibigay sa isang taong nagtatrabaho ay hindi kaloob kundi bayad. 





















###### 5 










Pero itinuring tayong matuwid ng Dios sa kabila ng ating mga kasalanan hindi dahil sa ating mabubuting gawa kundi dahil sa pananampalataya natin sa kanya. 





















###### 6 










Ito ang ibig sabihin ni Haring David nang banggitin niya ang pagiging mapalad ng mga taong itinuring na matuwid ng Dios hindi dahil sa <i class="trans-change">kanilang mabubuting_ gawa. 





















###### 7 










<i class="trans-change">Ang sinabi niya,_ "Mapalad ang taong pinatawad at kinalimutan na ng Dios ang kanyang kasalanan. 





















###### 8 










Mapalad ang tao kapag hindi na ibibilang ng Panginoon laban sa kanya ang kanyang mga kasalanan."[^b] 





















###### 9 










Ang mga sinabing ito ni Haring David ay hindi lang para sa mga Judio, kundi pati na rin sa mga hindi Judio. Alam natin ito dahil binanggit na namin na, "itinuring ng Dios na matuwid si Abraham dahil sa kanyang pananampalataya." 





















###### 10 










Kailan ba siya itinuring na matuwid? Hindi baʼt noong hindi pa siya tuli? 





















###### 11 










Tinuli siya bilang tanda na itinuring na siyang matuwid dahil sa kanyang pananampalataya. Kaya si Abraham ay naging ama[^c] ng lahat ng mga mananampalatayang hindi tuli. At dahil nga sa kanilang pananampalataya, itinuring silang matuwid <i class="trans-change">ng Dios_. 





















###### 12 










Siya rin ang ama ng mga Judiong tuli, hindi lang dahil silaʼy tuli <i class="trans-change">sa laman_, kundi dahil sumasampalataya rin sila tulad ng ating ninunong si Abraham noong hindi pa siya tuli. ## Natatanggap ang Pangako ng Dios sa Pamamagitan ng Pananampalataya 





















###### 13 










Ipinangako ng Dios kay Abraham at sa kanyang lahi na mamanahin nila ang mundo. Ang pangakong ito ay ibinigay ng Dios kay Abraham hindi dahil sa pagsunod niya sa Kautusan, kundi dahil itinuring siya ng Dios na matuwid sa pamamagitan ng <i class="trans-change">kanyang_ pananampalataya. 





















###### 14 










Kung ang mga nasasakop lamang ng Kautusan ang magiging tagapagmana, walang kabuluhan ang pananampalataya at ganoon din naman ang pangako ng Dios. 





















###### 15 










Ang Kautusan ang siyang naging dahilan kung bakit may parusa <i class="trans-change">mula sa Dios_. Kung walang Kautusan, wala ring paglabag. 





















###### 16 










Kaya nakabatay ang pangako ng Dios sa pananampalataya, para itoʼy maging biyaya ng Dios at tiyak na matatanggap ng lahat ng lahi ni Abraham – hindi lamang ng mga <i class="trans-change">Judio na_ sakop ng Kautusan, kundi maging ng mga <i class="trans-change">hindi Judio na_ sumasampalataya ring tulad ni Abraham na ama nating lahat. 





















###### 17 










Gaya nga ng sinasabi sa Kasulatan, "Ginawa kitang ama ng maraming bansa."[^d] Kaya sa paningin ng Dios, si Abraham ang ating ama. At ang Dios na pinaniwalaan ni Abraham, ang siya ring Dios na bumubuhay sa mga patay at lumilikha ng mga bagay na wala pa. 





















###### 18 










Kahit na wala nang pag-asang <i class="trans-change">maging ama_ si Abraham, nanalig pa rin siyang magiging ama siya ng maraming bansa; gaya nga ng sinabi ng Dios sa kanya, "Magiging kasindami ng bituin ang bilang ng mga anak mo."[^e] 





















###### 19 










Mag-iisang daang taong gulang na siya noon. Alam niyang matanda na siya at mahina na ang katawan. Alam din niyang si Sara ay baog at hindi maaaring magkaanak. Ganoon pa man, hindi nanghina ang kanyang pananampalataya. 





















###### 20 










Hindi siya nag-alinlangan sa pangako ng Dios, kundi lalo pang tumibay ang kanyang pananampalataya. Pinapurihan niya ang Dios 





















###### 21 










dahil lubos siyang umasa na tutuparin ng Dios ang kanyang pangako. 





















###### 22 










Kaya nga, itinuring <i class="trans-change">ng Dios_ na matuwid si Abraham dahil sa kanyang pananampalataya. 





















###### 23 










Pero ang katagang, "itinuring na matuwid," ay hindi lamang para kay Abraham, 





















###### 24 










kundi para rin sa atin. Tayo rin ay itinuturing <i class="trans-change">ng Dios_ na matuwid kung sumasampalataya tayo sa kanya na muling bumuhay sa ating Panginoong Jesus. 





















###### 25 










Pinatay si Jesus dahil sa ating mga kasalanan, at muling binuhay para tayoʼy maituring na matuwid. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 4:3 Gen. 15:6. [^b]: 4:8 Salmo 32:1-2. [^c]: 4:11 _ama_<i class="alternate">:_ Ang ibig sabihin, <i class="alternate">ama sa pananampalataya._ [^d]: 4:17 Gen. 17:5. [^e]: 4:18 Gen. 15:5.

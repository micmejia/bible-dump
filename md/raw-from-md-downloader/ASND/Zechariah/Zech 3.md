---
Aliases: [Zechariah 3]
previous: ['Zech 2']
up: ['Zechariah']
next: ['Zech 4']
---
# Zechariah 3

***






















###### 1 










Ipinakita sa akin ng Panginoon ang punong pari na si Josue na nakatayo sa harapan ng anghel ng Panginoon. Nakatayo naman sa gawing kanan niya si Satanas upang paratangan siya.[^a] 





















###### 2 










Pero sinabi ng <i class="trans-change">anghel ng_ Panginoon kay Satanas, "Ayon sa Panginoon na pumili sa Jerusalem, mali ka Satanas. Sapagkat ang taong ito <i class="trans-change">na si Josue ay iniligtas niya sa pagkakabihag katulad ng_ panggatong na inagaw mula sa apoy." 





















###### 3 










Marumi ang damit ni Josue habang nakatayo siya sa harapan ng anghel. 





















###### 4 










Kaya sinabi ng anghel sa <i class="trans-change">iba pang_ mga <i class="trans-change">anghel na_ nakatayo sa harapan ni Josue, "Hubarin ninyo ang kanyang maruming damit." Pagkatapos, sinabi ng anghel kay Josue, "Inalis ko na ang iyong mga kasalanan. Ngayon, bibihisan kita ng bagong damit."[^b] 





















###### 5 










At sinabi ko, "Suotan din ninyo siya ng malinis na turban sa ulo." Kaya binihisan nila siya ng bagong damit at nilagyan ng malinis na turban habang nakatayo at nakatingin ang anghel ng Panginoon. 





















###### 6 










Pagkatapos, ibinilin ng anghel ng Panginoon kay Josue ang sinabi 





















###### 7 










ng Makapangyarihang Panginoon: "Kung susunod ka sa aking mga pamamaraan at susundin ang aking mga iniuutos, ikaw ang mamamahala sa aking templo at sa mga bakuran nito. At papayagan kitang makalapit sa aking presensya katulad ng mga <i class="trans-change">anghel na_ ito na nakatayo rito. 





















###### 8 










Ngayon, makinig ka, Josue na punong pari: Ikaw at ang mga kapwa mo pari ay larawan ng mga pangyayaring darating. Ihahayag ko ang aking lingkod na tinatawag na Sanga.[^c] 





















###### 9 










Josue, tingnan mo ang batong inilagay ko sa iyong harapan, mayroon itong pitong mata.[^d] Uukitan ko ito, at aalisin ang kasalanan ng lupain ng Israel sa loob lamang ng isang araw.[^e] 





















###### 10 










Sa araw na iyon, aanyayahan ng bawat isa sa inyo ang inyong mga kapitbahay <i class="trans-change">upang mapayapang umupo_ sa ilalim ng inyong mga ubasan at puno ng igos. <i class="trans-change">Ako,_ ang Panginoong Makapangyarihan, ang nagsasabi nito." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 3:1 Pinaratangan ni Satanas ang punong pari na si Josue pati ang mga kapwa nito Israelita dahil sa kanilang mga kasalanan, at inaakala ni Satanas na hindi na kaaawaan ng Panginoon ang mga ito. [^b]: 3:4 _bagong damit_<i class="alternate">:_ o, <i class="alternate">damit ng pari;_ o, <i class="alternate">damit na mamahalin._ [^c]: 3:8 _Sanga_<i class="alternate">:_ Isang tawag ito sa Mesias (ang hari na hinihintay ng mga Israelita). [^d]: 3:9 _mata_<i class="alternate">:_ o, <i class="alternate">bukal._ [^e]: 3:9 _sa loob … araw_<i class="alternate">:_ o, <i class="alternate">isang beses lang._

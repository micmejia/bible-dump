---
Aliases: [1 Chronicles 13]
previous: ['1 Chr 12']
up: ['1 Chronicles']
next: ['1 Chr 14']
---
# 1 Chronicles 13

***












###### 1 





Sumangguni si David sa mga pinuno ng mga pangkat ng libu-libo at daan-daang kawal. 











###### 2 





Sinabi niya sa buong sambayanan ng Israel, "Kung sumasang-ayon kayo, at kung ito'y ayon sa kalooban ni Yahweh na ating Diyos, anyayahan natin dito ang mga kapatid nating wala rito, pati ang mga pari at mga Levitang nasa mga lunsod na may pastulan. 











###### 3 





Pagkatapos, kunin nating muli ang Kaban ng Tipan na napabayaan natin noong panahon ni Saul." 











###### 4 





Sumang-ayon ang lahat sa magandang panukalang ito. 











###### 5 





Kaya't tinipon ni David ang mga Israelita mula sa Sihor sa Egipto hanggang sa pasukan ng Hamat upang kunin sa Lunsod ng Jearim ang Kaban ng Tipan at dalhin sa Jerusalem. 











###### 6 





Pumunta silang lahat sa Baala papuntang Lunsod ng Jearim sa Juda upang kunin ang Kaban ng Tipan ng Diyos na si Yahweh, na nakaluklok sa trono sa ibabaw ng mga kerubin. 











###### 7 





Pagdating nila sa bahay ni Abinadab, isinakay nila ang Kaban ng Tipan sa isang bagong kariton na inaalalayan nina Uza at Ahio. 











###### 8 





Si David at ang buong Israel ay sumasayaw at umaawit sa saliw ng tugtugan ng mga lira, alpa, tamburin, pompiyang at trumpeta. 











###### 9 





Ngunit pagsapit nila sa giikan sa Quidon, natisod ang mga bakang humihila sa kariton kaya't hinawakan ni Uza ang Kaban ng Tipan upang hindi mahulog. 











###### 10 





Dahil dito, nagalit sa kanya si Yahweh kaya't namatay siya noon din. 











###### 11 





Nagalit si David dahil pinarusahan ng Diyos si Uza, kaya't ang lugar na iyon ay tinawag na Perez-uza[^a] mula noon. 











###### 12 





Subalit natakot rin si David sa Diyos kaya't nasabi niya, "Paano ko ngayon iuuwi ang Kaban ng Tipan?" 











###### 13 





Sa halip na iuwi ito sa Jerusalem, dinala niya ang Kaban sa bahay ni Obed-edom na taga-lunsod ng Gat. 











###### 14 





Tatlong buwan doon ang Kaban. At pinagpala ni Yahweh ang sambahayan ni Obed-edom, pati na ang lahat ng kanyang ari-arian. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 1 Cronica 13:11 <i class="catch-word">PEREZ-UZA:_ Sa wikang Hebreo, ang kahulugan ng pangalang ito'y “parusa kay Uza”.

---
Aliases: [1 Samuel 14]
previous: ['1 Sam 13']
up: ['1 Samuel']
next: ['1 Sam 15']
---
# 1 Samuel 14

***












###### 1 





Isang araw, lingid sa kaalaman ng kanyang ama, sinabi ni Jonatan sa tagadala niya ng mga sandata, "Sumama ka sa akin at liligid tayo sa kabila ng kampo ng mga Filisteo." 











###### 2 





Si Saul noon ay nasa labas ng Gibea, sa ilalim ng isang puno ng granada sa Micron, kasama ang may animnaraang tauhan. 











###### 3 





Naroon din ang paring si Ahias na anak ni Ahitob, kapatid ni Icabod at apo ni Finehas na anak naman ni Eli, ang pari ni Yahweh sa Shilo. Dala ni Ahias ang efod. Walang nakaalam sa lakad nina Jonatan. 











###### 4 





Ang magkabila ng daanang binabantayan ng mga Filisteo ay mataas na bato; Bozez ang tawag sa isang panig, at Sene naman ang kabila. 











###### 5 





Ang isa ay nasa gawing hilaga, sa tapat ng Micmas at ang isa nama'y nasa timog, sa tapat ng Gibea. 











###### 6 





Sinabi ni Jonatan sa tagadala niya ng mga sandata, "Pumunta tayo sa kampo ng mga Filisteong ito. Natitiyak kong tutulungan tayo ni Yahweh at walang makakahadlang sa kanya. Pagtatagumpayin niya ang Israel sa pamamagitan ng marami o ng kakaunting tao." 











###### 7 





Sumagot ang tagadala niya ng sandata, "Kayo po ang masusunod; kasama ninyo ako anuman ang mangyari." 











###### 8 





"Mabuti kung gayon," sabi ni Jonatan. "Tatawid tayo at magpapakita sa kanila. 











###### 9 





Kapag sinabi nilang hintayin natin sila, hindi tayo tutuloy ng paglapit sa kanila. 











###### 10 





Pero kapag sinabi nilang lumapit tayo, lalapit tayo sa kanila sapagkat iyon ang palatandaang sila'y ibinigay sa atin ni Yahweh." 











###### 11 





At lumakad na silang dalawa. Nang matanaw sila ng mga Filisteo, sinabi ng mga ito, "Hayun, naglalabasan na sa lungga ang mga Hebreo." 











###### 12 





At hiniyawan nila sina Jonatan, "Halikayo rito at may sasabihin kami sa inyo." Sinabi ni Jonatan sa tagadala niya ng sandata, "Sumunod ka sa akin. Niloob ni Yahweh na sila'y mahulog sa kamay ng Israel." 











###### 13 





Nagmamadali siyang umakyat sa matarik na bato, at sinalakay ang mga Filisteo. Bumabagsak ang bawat makaharap niya at ang mga ito'y pinapatay naman ng tagadala niya ng sandata. 











###### 14 





Dalawampu ang napatay nila sa pagsalakay na iyon sa may kalahating ektaryang pinaglabanan nila. 











###### 15 





Nasindak ang mga Filisteo, maging ang mga nasa lansangan, gayundin ang mga nasa kampo. Nayanig ang lupa at hindi nila malaman ang gagawin. ## Natalo ang mga Filisteo 











###### 16 





Nakita ng mga kawal ni Saul sa Gibea ang pagkakagulo ng mga Filisteo. 











###### 17 





Sinabi ni Saul sa kanyang mga kasama, "Tingnan nga ninyo kung sino ang wala sa atin." Tiningnan nila at natuklasan nilang wala si Jonatan at ang tagadala nito ng sandata. 











###### 18 





At sinabi ni Saul kay Ahias, "Dalhin mo rito ang efod." Si Ahias nga ang may dala ng efod noon. 











###### 19 





Samantalang kinakausap ni Saul ang pari, palubha naman nang palubha ang kaguluhan ng mga Filisteo, kaya sinabi ni Saul sa pari, "Huwag mo nang ituloy ang pagsangguni sa Diyos." 











###### 20 





Sinalakay ni Saul at ng kanyang mga tauhan ang mga Filisteo na dinatnan nilang nagkakagulo, sila-sila'y nagtatagaan. 











###### 21 





Ang mga Hebreo namang kasama ng mga Filisteo ay pumanig na sa mga Israelita. 











###### 22 





Pati ang mga Israelitang nagtatago sa kabundukan ng Efraim ay sumama na rin sa pagsalakay sa mga Filisteo. 











###### 23 





Ang labanan ay umabot sa kabila ng Beth-aven at nang araw na iyon, iniligtas ni Yahweh ang Israel. ## Ang Sumpa ni Saul 











###### 24 





Ang mga Israelita ay nanghihina na sa gutom nang araw na iyon. Ngunit walang mangahas kumain sapagkat mahigpit na ipinagbawal ni Saul ang tumikim ng pagkain bago lumubog ang araw hanggang hindi nila nalilipol ang mga kaaway. 











###### 25 





Nakarating sila sa isang kagubatan na sagana sa pulot. 











###### 26 





Pagpasok nila rito, nakita nilang umaagos ang pulot ngunit ni hindi sila tumikim dahil natatakot sila sa sumpa ni Saul. 











###### 27 





Palibhasa'y hindi alam ni Jonatan ang tungkol sa sumpa ng kanyang ama, itinubog niya sa pulot ang kanyang tungkod, at sinipsip ito. At nagliwanag ang kanyang paninging nanlabo na dahil sa gutom at pagod. 











###### 28 





Sinabi sa kanya ng isa sa mga Israelita, "Mahigpit pong ipinagbabawal ng iyong ama ang tumikim ng pagkain sa araw na ito. Kaya latang-lata na ang mga tao." 











###### 29 





Sinabi ni Jonatan, "Bakit pinahihirapan ng aking ama ang mga tao? Heto at nagliwanag ang aking paningin nang tumikim ako ng pulot. 











###### 30 





Gaano pa kaya kung ang mga tao'y pababayaang kumain ng mga pagkaing nasamsam nila. Lalo sanang madadali ang paglipol sa mga Filisteo." 











###### 31 





Nang araw na iyon, ang mga Filisteo'y nalupig ng mga Israelita mula sa Micmas hanggang Ahilon, ngunit lambot na lambot na sila sa gutom. 











###### 32 





Kaya, nagmamadali silang humuli ng mga hayop ng mga Filisteo. Nagpatay sila ng mga tupa, baka at mga guya. Dahil sa gutom, kinain ang mga ito nang hindi na nakuhang alisan ng dugo. 











###### 33 





May nagsumbong kay Saul na ang hukbo'y gumagawa ng malaking kasalanan kay Yahweh; kumakain sila ng karneng may dugo. Kaya't sinabi ni Saul, "Ito'y isang malaking kataksilan! Igulong ninyo rito ang isang malaking bato, ngayon din. 











###### 34 





Sabihin ninyo sa mga tao na magdala rito ng baka o tupa at dito nila papatayin at kakanin para hindi sila magkasala kay Yahweh dahil sa pagkain ng dugo." Kinagabihan, ang mga Israelita'y nagdala ng mga baka at doon pinatay. 











###### 35 





Si Saul nama'y nagtayo ng altar para kay Yahweh; ito ang unang altar na kanyang ginawa. 











###### 36 





Sinabi ni Saul sa kanyang mga tauhan, "Mamayang gabi, lulusubin natin ang mga Filisteo at lilipulin natin sila hanggang sa mag-umaga; wala tayong ititirang buháy sa kanila." Sumagot sila, "Kayo po ang masusunod." Ngunit sinabi ng pari, "Sumangguni muna tayo sa Diyos." 











###### 37 





Sumangguni nga si Saul sa Diyos, "Lulusubin na po ba namin ang mga Filisteo? Pagtatagumpayin po ba ninyo kami?" Ngunit hindi siya sinagot ng Diyos. 











###### 38 





Kaya't sinabi niya, "Magsama-sama ang lahat ng pinuno ng Israel para malaman natin kung sino ang nagkasala. 











###### 39 





Sinuman siya ay tiyak na papatayin kahit na ang anak kong si Jonatan. Saksi si Yahweh, ang Diyos na buháy[^a] at tagapagligtas ng Israel." Walang umimik isa man sa mga Israelita. 











###### 40 





Sinabi ni Saul, "Magsama-sama kayo sa isang panig at kami naman ni Jonatan sa kabila." Sumagot ang mga tao, "Kayo po ang masusunod." 











###### 41 





Pagkatapos, tumingala si Saul at sinabi, "Yahweh, Diyos ng Israel, bakit hindi kayo sumagot ngayon sa inyong lingkod? Kung ang nagkasala'y alinman sa amin ni Jonatan, ipabunot ninyo sa amin ang Urim. Ngunit kung ang mga tao ang nagkasala, ipabunot ninyo ang Tumim." Nang gawin ang palabunutan, lumitaw na ang nagkasala'y ang panig nina Saul at Jonatan; walang dapat panagutan ang mga tao. 











###### 42 





Sinabi ni Saul, "Gagawin ngayon ang palabunutan para malaman kung sino sa amin ni Jonatan ang nagkasala." At si Jonatan ang lumitaw na may kasalanan. 











###### 43 





Dahil dito, tinanong ni Saul si Jonatan, "Magsabi ka ng totoo, ano ang ginawa mo?" Sumagot siya, "Itinubog ko ang aking tungkod sa pulot at ito'y aking tinikman. Kung kailangan akong patayin dahil doon, nakahanda po akong mamatay." 











###### 44 





Sinabi ni Saul, "Gawin ng Diyos ang nararapat sa iyo at sa akin; mamamatay ka, Jonatan." 











###### 45 





Sumagot ang mga tao, "Papatayin ba si Jonatan na nanguna sa pagtatagumpay ng Israel? Saksi si Yahweh, ang Diyos na buháy,[^b] isa mang buhok niya'y hindi malalaglag sapagkat siya ang kinasangkapan ngayon ng Diyos upang magtagumpay ang Israel." Hindi nga pinatay si Jonatan sapagkat iniligtas siya ng mga Israelita. 











###### 46 





Tinigilan na ni Saul ang paghabol sa mga Filisteo; ang mga ito nama'y bumalik na sa kanilang teritoryo. ## Ang Paghahari ni Saul at ang Kanyang Pamilya 











###### 47 





Sa panahon ng paghahari ni Saul sa Israel, nakalaban niya ang lahat niyang mga kaaway sa magkabi-kabilang panig. Ito'y ang mga Moabita, Ammonita, Edomita, Sobita at mga Filisteo. Nagtatagumpay siya saanman siya mapalaban. 











###### 48 





Lalong kinilala ang kanyang kapangyarihan nang talunin niya ang mga Amalekita, at patuloy na ipagtanggol ang Israel laban sa mga nagtatangkang sumakop dito. 











###### 49 





Ito ang mga anak ni Saul: ang tatlong lalaki ay sina Jonatan, Isui at Melquisua; ang mga babae nama'y sina Merab at Mical. 











###### 50 





Ang asawa ni Saul ay si Ahinoam na anak ni Ahimaaz. Ang pinuno ng kanyang hukbo ay si Abner na anak ng tiyo niyang si Ner 











###### 51 





na kapatid ng ama niyang si Kish at anak naman ni Abiel. 











###### 52 





Sa buong panahon ng paghahari ni Saul, naging mahigpitan ang labanan nila ng mga Filisteo. Kaya lahat ng lalaking makita niyang matapang at malakas ay isinasama niya sa kanyang hukbo. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 1 Samuel 14:39 <i class="catch-word">Saksi si Yahweh, ang Diyos na buháy:_ o kaya'y <i class="catch-word">Hangga't si Yahweh ay nabubuhay_ . [^b]: 1 Samuel 14:45 <i class="catch-word">Saksi si Yahweh, ang Diyos na buháy:_ o kaya'y <i class="catch-word">Hangga't si Yahweh ay nabubuhay_ .

---
Aliases: [1 Samuel 30]
previous: ['1 Sam 29']
up: ['1 Samuel']
next: ['1 Sam 31']
---
# 1 Samuel 30

***












###### 1 





Ikatlong araw na nang sina David ay makabalik sa Ziklag. Samantalang wala sila, lumusob ang mga Amalekita at sinunog ang buong bayan. 











###### 2 





Wala silang pinatay isa man ngunit binihag nila ang mga babae, matanda't bata. 











###### 3 





Nang dumating nga sina David, sunog na ang buong bayan at wala ang kani-kanilang asawa't mga anak. 











###### 4 





Dahil dito, hindi nila mapigilan ang paghihinagpis; nag-iyakan sila hanggang sa mapagod sa kaiiyak. 











###### 5 





Binihag din ang dalawang asawa ni David na sina Ahinoam at Abigail. 











###### 6 





Balisang-balisa si David sapagkat pinag-uusapan ng kanyang mga tauhan na pagbabatuhin siya dahil sa sama ng loob sa pagkawala ng kanilang mga anak. Ngunit dumulog si David kay Yahweh na kanyang Diyos upang palakasin ang kanyang loob. 











###### 7 





Sinabi ni David kay Abiatar, "Dalhin mo rito ang efod." At dinala naman ni Abiatar. 











###### 8 





Nagtanong si David kay Yahweh, "Hahabulin po ba namin ang mga tulisang iyon? Mahuhuli ko po kaya sila?" "Sige, habulin ninyo. Maaabutan ninyo sila at maililigtas ang kanilang mga bihag," sagot ni Yahweh. 











###### 9 





Hinabol nga ni David ang mga Amalekita. Kasama niya hanggang sa batis ng Besor ang animnaraan niyang tauhan. 











###### 10 





Ngunit pagdating doon, apatnaraan na lang ang nagtuloy na sumama kay David. Nagpaiwan na ang dalawandaan dahil sa matinding pagod. 











###### 11 





Sa daan, may nakita silang isang kabataang Egipcio. Dinala nila ito kay David at binigyan ng pagkain at inumin. 











###### 12 





Binigyan nila ito ng tinapay na igos at dalawang kumpol ng pasas. Matapos kumain, nanumbalik ang kanyang lakas; tatlong araw at tatlong gabi pala siyang hindi kumakain ni umiinom. 











###### 13 





Tinanong siya ni David, "Sino ang panginoon mo at tagasaan ka?" "Ako po'y Egipciong alipin ng isang Amalekita. Iniwan na ako ng aking panginoon sapagkat tatlong araw na akong may sakit. 











###### 14 





Nilusob po namin ang teritoryo ng mga Kereteo sa timog ng Juda at ang teritoryo ng angkan ni Caleb; sinunog pa po namin ang buong Ziklag," sagot nito. 











###### 15 





"Maaari mo ba kaming samahan sa mga tulisang iyon?" tanong uli ni David. "Kung ipapangako po ninyo sa akin sa pangalan ng Diyos na ako'y hindi ninyo papatayin ni ibabalik sa dati kong panginoon, ituturo ko sa inyo ang lugar ng mga Amalekita," sagot ng Egipcio. 











###### 16 





Itinuro nga ng alipin ang kampo ng mga Amalekita. Nakita nina David na kalat-kalat ang mga ito. Sila'y masasayang nagkakainan, nag-iinuman at nagsasayawan. Nagpapasasa sila sa kanilang mga samsam sa Filistia at Juda. 











###### 17 





Kinaumagahan, lumusob sina David at pinagpapatay ang mga Amalekita hanggang gabi. Wala silang itinirang buh√°y maliban sa apatnaraang kabataan na nakatakas na sakay ng kanilang mga kamelyo. 











###### 18 





Nabawi nila ang lahat ng sinamsam ng mga Amalekita, pati ang dalawang asawa ni David. 











###### 19 





Isa man sa kasamahan nila'y walang nabawas, matanda't bata, maging sa kanilang mga anak; nabawi nga nilang lahat ang sinamsam ng mga Amalekita. 











###### 20 





At sinamsam pa nina David ang mga tupa at mga baka. Ang mga ito'y ipinadala niya sa kanyang mga tauhan pauwi. Sinabi nila, "Ito ay samsam ni David." 











###### 21 





Nang makabalik sina David sa batis ng Besor, sinalubong sila ng dalawandaang tauhan niya na hindi nakasama dahil sa matinding pagod at sila'y kinumusta niya. 











###### 22 





Sa mga nakasama ni David ay may mga makasarili at mararamot. Sinabi ng mga ito, "Huwag nating bibigyan kahit ano 'yung hindi sumama sa atin. Ibigay na lang natin sa kanila ang kanilang asawa't mga anak at paalisin na natin sila." 











###### 23 





Ngunit sinabi ni David, "Hindi tama iyan, mga kapatid. Ang mga bagay na ito ay ipinagkaloob sa atin ni Yahweh. Iniligtas niya tayo at ibinigay niya sa ating mga kamay ang mga kaaway na lumusob sa atin. 











###### 24 





Kaya, pare-pareho ang magiging bahagi ng lahat, maging kasama sa paglusob o naiwan upang magbantay sa ating mga ari-arian." 











###### 25 





Mula noon, iyon ang naging patakaran ni David sa paghahati ng mga samsam, at ito'y sinunod ng buong Israel. 











###### 26 





Pagdating sa Ziklag, pinadalhan ni David ng bahagi ang mga kaibigan niya at ang pinuno ng bayan sa Juda. "Ito ang bahagi ninyo sa mga nasamsam namin sa mga kaaway ni Yahweh," sabi niya. 











###### 27 





Pinadalhan din niya ang mga taga-Bethel, Timog Ramat, Jatir, 











###### 28 





Aroer, Sifmot, Estemoa 











###### 29 





at Racal. Gayundin ang mga taga-Jerameel at Cineo, 











###### 30 





pati ang nasa Horma, Borasan, Atac, 











###### 31 





Hebron at ang lahat ng lugar na narating ni David at ng kanyang mga tauhan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [1 Timothy 3]
previous: ['1 Tim 2']
up: ['1 Timothy']
next: ['1 Tim 4']
---
# 1 Timothy 3

***












###### 1 





Totoo ang pahayag na ito: Ang sinumang nagnanais na maging tagapangasiwa[^a] sa iglesya ay naghahangad ng mabuting gawain. 











###### 2 





Kaya nga, ang isang tagapangasiwa ay kailangang walang kapintasan; isa lamang ang asawa,[^b] matino ang pag-iisip, marunong magpigil sa sarili, kagalang-galang, bukás ang tahanan sa iba, at may kakayahang magturo. 











###### 3 





Dapat hindi siya lasenggo, hindi marahas kundi mahinahon; hindi mahilig makipag-away at hindi maibigin sa salapi. 











###### 4 





Dapat mahusay siyang mamahala sa sariling pamilya, iginagalang at sinusunod ng kanyang mga anak. 











###### 5 





Sapagkat paano siyang makakapangasiwa nang maayos sa iglesya ng Diyos kung hindi niya mapamahalaan ang sarili niyang pamilya? 











###### 6 





Hindi siya dapat isang baguhang mananampalataya; baka siya'y maging palalo at mahatulan na gaya ng diyablo. 











###### 7 





Bukod dito, kailangang mabuti ang pagkakilala sa kanya ng mga hindi sumasampalataya upang hindi siya mapintasan at hindi mahulog sa bitag ng diyablo. ## Ang mga Tagapaglingkod sa Iglesya 











###### 8 





Ang mga tagapaglingkod[^c] naman ay dapat ding maging kagalang-galang, tapat mangusap, hindi lasenggo at hindi sakim sa salapi. 











###### 9 





Kailangang sila'y tapat sa pananampalataya na ating ipinapahayag, at may malinis na budhi. 











###### 10 





Kailangang subukin muna sila, at kung mapatunayang sila'y karapat-dapat, saka sila gawing mga tagapaglingkod. 











###### 11 





Gayundin naman, ang kanilang mga asawa[^d] ay dapat maging kagalang-galang, hindi mapanirang-puri, mapagtimpi at tapat sa lahat ng mga bagay. 











###### 12 





Ang mga tagapaglingkod sa iglesya ay dapat isa lamang ang asawa[^e] at maayos mangasiwa sa kanilang mga anak at sambahayan. 











###### 13 





Ang mga tagapaglingkod na tapat sa tungkulin ay nagkakamit ng paggalang ng mga tao at nagkakaroon ng malaking tiwala dahil sa pananampalataya kay Cristo Jesus. ## Ang Hiwaga ng Ating Relihiyon 











###### 14 





Umaasa akong magkikita tayo sa lalong madaling panahon, ngunit isinulat ko ang mga ito 











###### 15 





upang kung hindi man ako makarating agad ay malaman mo kung ano ang dapat na maging ugali ng mga tao sa sambahayan ng Diyos na buháy, sa iglesya na haligi at saligan ng katotohanan. 











###### 16 





Hindi maikakaila na napakadakila ng hiwaga ng ating relihiyon: Siya'y[^f] nahayag sa anyong tao, pinatunayang matuwid ng Espiritu,[^g] at nakita ng mga anghel. Ipinangaral sa mga bansa, pinaniwalaan sa sanlibutan, at itinaas sa kaluwalhatian. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 1 Timoteo 3:1 <i class="catch-word">tagapangasiwa:_ o kaya'y <i class="catch-word">obispo_ . [^b]: 1 Timoteo 3:2 <i class="catch-word">isa lamang ang asawa:_ o kaya'y <i class="catch-word">minsan lang nag-asawa_ . [^c]: 1 Timoteo 3:8 <i class="catch-word">tagapaglingkod:_ o kaya'y <i class="catch-word">diakono_ . [^d]: 1 Timoteo 3:11 <i class="catch-word">kanilang mga asawa:_ o kaya'y <i class="catch-word">mga babae_ . [^e]: 1 Timoteo 3:12 <i class="catch-word">isa lamang ang asawa:_ o kaya'y <i class="catch-word">minsan lang nag-asawa_ . [^f]: 1 Timoteo 3:16 <i class="catch-word">Siya'y:_ Sa ibang matatandang manuskrito'y <i class="catch-word">Ang Diyos ay_ . [^g]: 1 Timoteo 3:16 <i class="catch-word">pinatunayang matuwid ng Espiritu:_ o kaya'y <i class="catch-word">pinatunayang matuwid sa espiritu_ .

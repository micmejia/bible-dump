---
Aliases: [2 Kings 1]
up: ['2 Kings']
next: ['2 Kgs 2']
---
# 2 Kings 1

***












###### 1 





Nang mamatay si Ahab, naghimagsik ang Moab laban sa Israel. 











###### 2 





Si Ahazias ay nahulog noon mula sa balkonahe sa bubungan ng palasyo niya sa Samaria at naging malubha ang kalagayan. Kaya nagpadala siya ng mga sugo sa Ekron upang isangguni sa diyos ng mga Filisteo na si Baalzebub kung gagaling pa siya o hindi. 











###### 3 





Ngunit sinabi ng anghel ni Yahweh kay Elias na taga-Tisbe, "Salubungin mo ang mga sugo ng hari ng Samaria at itanong mo kung wala nang Diyos ang Israel at kay Baalzebub na diyos ng Ekron na siya sasangguni. 











###### 4 





Sabihin mong hindi na siya gagaling sa kanyang sakit. Iyon na ang ikamamatay niya." At lumakad nga si Elias. 











###### 5 





Nang magbalik ang mga inutusan ng hari, sila'y tinanong nito, "Bakit kayo bumalik?" 











###### 6 





Sinabi nila, "May nasalubong po kaming tao. Pinabalik niya kami at ipinapatanong sa inyo kung wala nang Diyos ang Israel kaya kay Baalzebub na diyos ng Ekron na kayo sasangguni? Hindi na raw kayo gagaling. Mamamatay na raw kayo sa sakit ninyong iyan." 











###### 7 





"Ano ang hitsura ng taong nagsabi nito sa inyo?" tanong ng hari. 











###### 8 





"Mabalahibo po ang kanyang kasuotan at nakasinturon ng balat," sagot nila. "Si Elias iyon na taga-Tisbe," sabi ng hari. 











###### 9 





Ipinatawag ni Haring Ahazias ang isa niyang opisyal at ang limampung kawal nito upang dakpin si Elias. Natagpuan siya ng opisyal na nakaupo sa burol at sinabi nito, "Lingkod ng Diyos, ipinapatawag kayo ng hari." 











###### 10 





Sumagot si Elias, "Kung ako nga'y lingkod ng Diyos, umulan sana ng apoy at sunugin ka, pati ang iyong limampung kawal." Umulan nga ng apoy at nasunog ang opisyal at ang mga kawal nito. 











###### 11 





Nagsugo muli si Haring Ahazias ng ibang opisyal na may kasama ring limampung kawal. Ipinasabi niya kay Elias, "Lingkod ng Diyos, magmadali kayo, ipinapatawag kayo ng hari." 











###### 12 





Ngunit sinabi ni Elias, "Kung ako nga'y lingkod ng Diyos, umulan sana ng apoy at sunugin ka, pati iyong limampung kawal." Ang Diyos ay nagpaulan uli ng apoy at sinunog ang opisyal at ang mga kawal nito. 











###### 13 





Si Haring Ahazias ay nagpatawag uli ng isa pang opisyal at inutusan, kasama ng limampung kawal nito. Pagdating sa burol, lumuhod ang opisyal sa paanan ni Elias at nagsumamo, "Lingkod ng Diyos, maawa po kayo sa akin at sa aking limampung tauhan. Kami po ay inyong lingkod. Huwag po ninyong itulot na mamatay kami. 











###### 14 





Alam ko pong tinupok ng apoy mula sa langit ang dalawang opisyal na nauna sa akin at ang kanilang mga kawal. Kaya nga po isinasamo ko sa inyo na hayaan ninyo kaming mabuhay." 











###### 15 





Sinabi ng anghel ni Yahweh kay Elias, "Sumama ka sa kanya at huwag kang matakot." Sumama nga siya papunta sa hari. 











###### 16 





Pagdating sa palasyo sinabi niya sa hari, "Ganito ang ipinapasabi ni Yahweh: 'Sapagkat nagsugo ka ng mga tao upang sumangguni kay Baalzebub na diyos ng Ekron na para bang wala nang Diyos sa Israel, hindi ka na gagaling. Mamamatay ka.'" 











###### 17 





Namatay nga si Haring Ahazias ayon sa ipinasabi ni Yahweh kay Elias. Wala siyang anak kaya si Joram[^a] na kanyang kapatid[^b] ang humalili sa kanya bilang hari ng Israel. Noon naman ay dalawang taon nang hari sa Juda si Jehoram na anak ni Jehoshafat. 











###### 18 





Ang iba pang ginawa ni Haring Ahazias ay nakasulat sa _Kasaysayan ng mga Hari ng Israel._ ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 2 Mga Hari 1:17 <i class="catch-word">Joram:_ Sa tekstong Hebreo ay <i class="catch-word">Jehoram_ , na isang paraan ng pagbaybay sa pangalang ito. [^b]: 2 Mga Hari 1:17 <i class="catch-word">na kanyang kapatid:_ Sa ibang manuskrito'y hindi nakasulat ang mga salitang ito.

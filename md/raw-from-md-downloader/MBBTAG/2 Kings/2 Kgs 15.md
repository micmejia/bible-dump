---
Aliases: [2 Kings 15]
previous: ['2 Kgs 14']
up: ['2 Kings']
next: ['2 Kgs 16']
---
# 2 Kings 15

***












###### 1 





Nang ikadalawampu't pitong taon ng paghahari ni Jeroboam sa Israel, si Azarias na anak ni Amazias ay nagsimula namang maghari sa Juda. 











###### 2 





Labing-anim na taóng gulang siya noon at naghari siya sa Jerusalem sa loob ng limampu't dalawang taon. Ang kanyang ina ay si Jecolias na taga-Jerusalem. 











###### 3 





Siya'y naging kalugud-lugod kay Yahweh sapagkat sumunod siya sa halimbawa ng kanyang amang si Amazias. 











###### 4 





Gayunman, hindi niya ipinagiba ang mga dambana ng mga diyus-diyosan kaya nagpatuloy ang mga tao sa pagdadala roon ng mga handog at pagsusunog ng insenso. 











###### 5 





Pinarusahan siya ni Yahweh at nagkaroon siya ng sakit sa balat na parang ketong hanggang mamatay. Tumira siyang mag-isa sa isang bahay samantalang ang anak niyang si Jotam ang namamahala sa kaharian. 











###### 6 





Ang iba pang ginawa ni Azarias ay nakasulat sa _Kasaysayan ng mga Hari ng Juda_. 











###### 7 





Nang mamatay si Azarias,[^a] inilibing siya sa libingan ng kanyang mga ninunong hari, sa lunsod ni David. Ang anak niyang si Jotam ang humalili sa kanya bilang hari. ## Ang Paghahari ni Zacarias sa Israel 











###### 8 





Nang ikatatlumpu't walong taon ng paghahari ni Azarias sa Juda, si Zacarias na anak ni Jeroboam ay naging hari ng Israel. Naghari siya sa Samaria nang anim na buwan. 











###### 9 





Ginawa rin niya ang mga bagay na hindi kalugud-lugod kay Yahweh tulad ng kanyang mga ninuno. Nagpakasama rin siyang tulad ni Jeroboam, anak ni Nebat, na nagbulid sa Israel para magkasala. 











###### 10 





Si Sallum na anak ni Jabes ay nakipagsabwatan laban kay Zacarias. Pinatay niya ito sa Ibleam[^b] at siya ang pumalit bilang hari ng Israel. 











###### 11 





Ang mga ginawa ni Zacarias ay nakasulat sa _Kasaysayan ng mga Hari ng Israel_. 











###### 12 





Natupad ang pangako ni Yahweh kay Jehu nang sabihin niya, "Ang mga anak mo hanggang sa ikaapat na salinlahi ang maghahari sa Israel." ## Ang Paghahari ni Sallum sa Israel 











###### 13 





Nang ikatatlumpu't siyam na taon ng paghahari ni Azarias sa Juda, si Sallum naman na anak ni Jabes ay naging hari ng Israel. Siya ay naghari sa Samaria nang isang buwan lamang. 











###### 14 





Mula sa Tirza, dumating si Menahem na anak ni Gadi at sinalakay ang Samaria. Pinatay niya si Sallum at siya ang pumalit bilang hari. 











###### 15 





Ang iba pang ginawa ni Sallum pati ang pakikipagsabwatan niya laban kay Zacarias ay nakasulat sa _Kasaysayan ng mga Hari ng Israel_. 











###### 16 





Mula sa Tirza patungong Samaria, winasak ni Menahem ang Tapua sapagkat ayaw nilang sumuko sa kanya. Wala siyang pinatawad at ipinabiyak niya pati ang tiyan ng mga buntis. ## Ang Paghahari ni Menahem sa Israel 











###### 17 





Nang ikatatlumpu't siyam na taon ng paghahari ni Azarias sa Juda, naging hari ng Israel si Menahem na anak ni Gadi. Siya'y naghari sa Samaria nang sampung taon. 











###### 18 





Tulad ni Jeroboam, anak ni Nebat, na nagbulid sa Israel upang magkasala, ginawa rin niya ang mga bagay na hindi kalugud-lugod kay Yahweh. 











###### 19 





Sa panahon ni Menahem, ang Israel ay sinalakay ni Haring Pul ng Asiria.[^c] Nagbigay sa kanya si Menahem ng 35,000 kilong pilak upang makuha ang suporta nito sa pagpapalakas ng kanyang paghahari sa Israel. 











###### 20 





Para matipon ang halagang ito, hiningan niya ng tiglilimampung pirasong pilak ang lahat ng mayayaman sa Israel at ibinigay sa hari ng Asiria. Dahil dito, hindi sinakop ng Asiria ang Israel. 











###### 21 





Ang iba pang ginawa ni Menahem ay nakasulat sa _Kasaysayan ng mga Hari ng Israel_. 











###### 22 





Namatay siya at inilibing at ang anak niyang si Pekahias ang humalili sa kanya bilang hari. ## Ang Paghahari ni Pekahias sa Israel 











###### 23 





Nang ikalimampung taon ng paghahari ni Azarias sa Juda, naging hari ng Israel si Pekahias na anak ni Menahem. Siya'y naghari sa Samaria nang dalawang taon. 











###### 24 





Tulad ni Jeroboam, anak ni Nebat, na nagbulid sa Israel upang magkasala, ginawa rin niya ang mga bagay na hindi kalugud-lugod kay Yahweh. 











###### 25 





Si Peka na anak ni Remalias, isa sa mga opisyal sa hukbo ni Pekahias, ay nakipagsabwatan sa limampung taga-Gilead laban kay Pekahias. Pinatay nila si Pekahias sa loob ng nasasakupan ng palasyo sa Samaria, at si Peka ang humalili sa kanya bilang hari ng Israel. 











###### 26 





Ang iba pang ginawa ni Pekahias ay nakasulat sa _Kasaysayan ng mga Hari ng Israel_. ## Ang Paghahari ni Peka sa Israel 











###### 27 





Nang ikalimampu't dalawang taon ng paghahari ni Azarias sa Juda, naging hari ng Israel si Peka na anak ni Remalias. Siya'y naghari sa Samaria nang dalawampung taon. 











###### 28 





Hindi rin siya naging kalugud-lugod kay Yahweh sapagkat tinularan din niya ang kasamaan ni Jeroboam na anak ni Nebat na siyang umakay sa Israel para magkasala. 











###### 29 





Sa panahon ng paghahari ni Peka, ang Israel ay sinalakay ni Haring Tiglat-pileser ng Asiria at nasakop nito ang Ijon, Abel-bet-maaca, Janoa, Kedes, Hazor, Gilead at Galilea at ang buong Neftali; dinala niyang bihag ang lahat ng naninirahan doon. 











###### 30 





Nang ikadalawampung taon ng paghahari ni Jotam sa Juda, si Oseas na anak ni Ela ay nakipagsabwatan laban kay Peka. Pinatay niya ito at siya ang humalili bilang hari ng Israel. 











###### 31 





Ang iba pang ginawa ni Peka ay nakasulat sa _Kasaysayan ng mga Hari ng Israel_. ## Ang Paghahari ni Jotam sa Juda 











###### 32 





Nang ikalawang taon ng paghahari ni Peka na anak ni Remalias sa Israel, naging hari ng Juda si Jotam na anak ni Azarias. 











###### 33 





Dalawampu't limang taóng gulang siya noon at naghari siya sa Jerusalem sa loob ng labing-anim na taon. Ang kanyang ina ay si Jerusa na anak ni Zadok. 











###### 34 





Siya ay naging kalugud-lugod kay Yahweh sapagkat sinundan niya ang mabuting halimbawa ng kanyang amang si Azarias. 











###### 35 





Gayunman, hindi rin niya ipinagiba ang mga dambana ng mga diyus-diyosan kaya nagpatuloy ang mga tao sa pagdadala ng mga handog at sa pagsusunog ng mga insenso roon. Siya ang nagpatayo ng pintuan sa gawing hilaga ng Templo ni Yahweh. 











###### 36 





Ang iba pang ginawa ni Jotam ay nakasulat sa _Kasaysayan ng mga Hari ng Juda_. 











###### 37 





Nang panahong iyon, ang Juda ay ipinasalakay ni Yahweh kina Resin ng Siria at Peka na anak ni Remalias. 











###### 38 





Namatay si Jotam at inilibing sa lunsod ni David, sa libingan ng kanyang mga ninunong hari. Humalili sa kanya ang anak niyang si Ahaz. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 2 Mga Hari 15:7 <i class="catch-word">Azarias:_ o kaya'y <i class="catch-word">Uzias_ . [^b]: 2 Mga Hari 15:10 <i class="catch-word">Ibleam:_ Sa ibang manuskrito'y <i class="catch-word">harap ng mga tao_ . [^c]: 2 Mga Hari 15:19 <i class="catch-word">Haring Pul ng Asiria:_ o kaya'y <i class="catch-word">Tiglat-pileser_ .

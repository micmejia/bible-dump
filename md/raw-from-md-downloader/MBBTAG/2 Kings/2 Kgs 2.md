---
Aliases: [2 Kings 2]
previous: ['2 Kgs 1']
up: ['2 Kings']
next: ['2 Kgs 3']
---
# 2 Kings 2

***












###### 1 





Dumating ang oras na si Elias ay kailangan nang kunin ni Yahweh sa pamamagitan ng ipu-ipo. Noon ay naglalakad sila ni Eliseo buhat sa Gilgal. 











###### 2 





Sinabi ni Elias, "Maiwan ka na rito at ako'y pinapapunta ni Yahweh sa Bethel." Ngunit sinabi ni Eliseo, "Saksi si Yahweh, ang Diyos na buháy,[^a] hanggang buháy ka, hindi ako hihiwalay sa iyo." At magkasama silang pumunta sa Bethel. 











###### 3 





Sinalubong sila ng mga propeta roon at tinanong nila si Eliseo, "Alam mo bang ang panginoon mo'y kukunin na ngayon ni Yahweh?" "Alam ko, kaya huwag na kayong maingay," sagot niya. 











###### 4 





Sinabi ni Elias, "Eliseo, maiwan ka na sana rito sapagkat pinapapunta ako ni Yahweh sa Jerico." Ngunit sinabi niya, "Saksi si Yahweh, ang Diyos na buháy,[^b] hanggang buháy ka, hindi ako hihiwalay sa iyo." Kaya nagpunta silang dalawa sa Jerico. 











###### 5 





Pagdating doon, si Eliseo ay nilapitan ng pangkat ng mga propetang tagaroon at tinanong, "Alam mo bang ang panginoon mo'y kukunin na ngayon ni Yahweh?" "Alam ko. Huwag na kayong maingay," sagot niya. 











###### 6 





Sinabi muli ni Elias kay Eliseo, "Maiwan ka na rito sapagkat pinapapunta ako ni Yahweh sa Jordan." Ngunit sinabi niya, "Saksi si Yahweh, ang Diyos na buháy,[^c] hanggang buháy ka, hindi ako hihiwalay sa iyo." At nagpatuloy sila ng paglakad. 











###### 7 





Sinundan sila ng limampung propeta at sila'y tinanaw sa di-kalayuan nang sila'y tumigil sa tabi ng Ilog Jordan. 











###### 8 





Hinubad ni Elias ang kanyang balabal at inihampas sa tubig. Nahawi ang tubig at sila'y tumawid sa tuyong lupa. 











###### 9 





Pagkatawid nila, sinabi ni Elias, "Sabihin mo sa akin kung ano ang ibig mong gawin ko para sa iyo bago ako kunin." Sumagot si Eliseo, "Kung maaari'y ipamana ninyo sa akin ang dalawang bahagi ng inyong kapangyarihan." 











###### 10 





Sinabi ni Elias, "Mabigat ang hinihingi mo. Gayunman, kapag nakita mo akong kinuha, mangyayari ang kahilingan mo. Kapag hindi, hindi mo makakamit ang hinihingi mo." 











###### 11 





Patuloy silang nag-uusap habang naglalakad. Walang anu-ano'y pumagitna sa kanila ang isang karwaheng apoy na hila ng mga kabayong apoy. Nagkahiwalay sila at si Elias ay iniakyat sa langit sa pamamagitan ng ipu-ipo. 











###### 12 





Kitang-kita ito ni Eliseo, kaya't napasigaw siya: "Ama ko! Ama ko! Magiting na tagapagtanggol ng Israel!" At nawala na sa paningin niya si Elias. ## Pinalitan ni Eliseo si Elias Sa tindi ng kalungkutan, pinunit ni Eliseo ang kanyang damit mula itaas hanggang sa laylayan. 











###### 13 





Dinampot niya ang nalaglag na balabal ni Elias at bumalik sa pampang ng Ilog Jordan. 











###### 14 





Hinawakan niya sa isang dulo ang balabal at inihampas sa tubig sabay sabi, "Nasaan si Yahweh, ang Diyos ni Elias?" Nahawi ang tubig at siya'y tumawid. 











###### 15 





Nang makita ito ng mga propetang taga-Jerico na nakatanaw sa di-kalayuan, sinabi nila, "Sumasakanya ang kapangyarihan ni Elias." Siya'y sinalubong nila at buong paggalang na niyukuran. 











###### 16 





Pagkatapos, sinabi nila, "May kasamahan pa po kaming limampu na pawang malalakas. Kung ibig ninyo, ipapahanap namin ang inyong panginoon. Maaaring tinangay lang siya ng Espiritu[^d] ni Yahweh at ipinadpad sa ibabaw ng bundok o sa alinman sa mga libis sa paligid." Sinabi niyang huwag na. 











###### 17 





Ngunit sa kapipilit sa kanya, hindi na siya nakatanggi kaya pinalakad na nila ang limampu. Tatlong araw silang naghanap ngunit hindi nila nakita si Elias. 











###### 18 





Nang magbalik sila kay Eliseo sa Jerico, sinabi niya sa kanila, "Hindi ba't sinabi ko nang huwag na ninyo siyang hanapin?" ## Ginawang Dalisay ni Eliseo ang Tubig sa Jerico 











###### 19 





Sinabi ng mga tagaroon kay Eliseo, "Tulad po ng inyong nakikita, maganda ang lunsod na ito, marumi nga lang ang tubig kaya't hindi mabunga ang lupa." 











###### 20 





Sinabi niya, "Bigyan ninyo ako ng isang bagong mangkok at lagyan ninyo ng asin." Ganoon nga ang ginawa nila. 











###### 21 





Dala ang mangkok, pumunta si Eliseo sa bukal ng tubig at ibinuhos ang asin. "Ito ang sabi ni Yahweh: 'Lilinis ang tubig na ito at hindi na pagmumulan ng sakit o kamatayan,'" sabi niya. 











###### 22 





Mula noon, naging malinis ang tubig na iyon gaya ng sinabi ni Eliseo. 











###### 23 





Mula sa Jerico, pumunta siya sa Bethel. Sa daan, may mga kabataang lumabas mula sa bayan at pakutyang sinabi sa kanya: "Umalis ka rito, kalbo! Umalis ka rito, kalbo!" 











###### 24 





Nilingon niya ang mga kabataang iyon at sinumpa sila sa pangalan ni Yahweh. Mula sa kagubata'y lumabas ang dalawang babaing oso at nilapa ang apatnapu't dalawa sa mga kabataang kumukutya sa kanya. 











###### 25 





Mula roo'y nagtuloy siya sa Bundok ng Carmel bago bumalik sa Samaria. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 2 Mga Hari 2:2 <i class="catch-word">Saksi si Yahweh, ang Diyos na buháy:_ o kaya'y <i class="catch-word">Hangga't si Yahweh ay nabubuhay_ . [^b]: 2 Mga Hari 2:4 <i class="catch-word">Saksi si Yahweh, ang Diyos na buháy:_ o kaya'y <i class="catch-word">Hangga't si Yahweh ay nabubuhay_ . [^c]: 2 Mga Hari 2:6 <i class="catch-word">Saksi si Yahweh, ang Diyos na buháy:_ o kaya'y <i class="catch-word">Hangga't si Yahweh ay nabubuhay_ . [^d]: 2 Mga Hari 2:16 <i class="catch-word">Espiritu:_ o kaya'y <i class="catch-word">kapangyarihan,_ o <i class="catch-word">hangin_ .

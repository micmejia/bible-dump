---
Aliases: [2 Samuel 7]
previous: ['2 Sam 6']
up: ['2 Samuel']
next: ['2 Sam 8']
---
# 2 Samuel 7

***












###### 1 





Si David ay panatag nang nakatira sa kanyang palasyo. Sa tulong ni Yahweh, hindi na siya ginambala ng kanyang mga kaaway. 











###### 2 





Tinawag niya si Natan at sinabi, "Ang tahanan ko'y yari sa sedar, samantalang nasa isang tolda lamang ang Kaban ng Diyos." 











###### 3 





Sumagot si Natan, "Isagawa mo ang iyong iniisip, sapagkat si Yahweh ay sumasaiyo." 











###### 4 





Ngunit nang gabi ring iyon, sinabi ni Yahweh kay Natan, 











###### 5 





"Pumunta ka kay David na aking lingkod at sabihin mo, 'Ipagtatayo mo ba ako ng tahanan? 











###### 6 





Mula nang ilabas ko sa Egipto ang Israel, wala pa akong bahay na masasabing akin. Hanggang ngayo'y tolda pa ang aking tahanan. 











###### 7 





Kahit lagi akong kasama ng Israel, wala akong sinabing anuman sa sinumang pinuno tungkol sa tahanang sedar na dapat kong tirhan, gayong ako ang pumili sa kanila upang mamahala sa aking kawan.' 











###### 8 





Sabihin mo rin sa lingkod kong si David ang salitang ito ni Yahweh: 'Kinuha kita mula sa pagpapastol ng tupa upang gawing pinuno ng bayang Israel. 











###### 9 





Kasama mo ako saan ka man magtungo at lahat mong mga kaaway ay aking nilipol. Gagawin kong dakila ang iyong pangalan tulad ng mga dakilang tao sa daigdig. 











###### 10 





Bibigyan ko ang Israel ng kanyang lupa at doon ko papatirahin. Wala nang gagambala sa kanila roon; wala nang taong mararahas na aalipin sa kanila tulad noong una, 











###### 11 





buhat nang maglagay ako ng hukom nila. Magiging payapa ka sapagkat wala nang gagambala sa iyo. Bukod dito, akong si Yahweh ay nagsasabi sa iyo, papatatagin ko ang iyong sambahayan. 











###### 12 





Pagkamatay mo, isa sa mga anak mong lalaki ang hahalili sa iyo bilang hari, at papatatagin ko ang kanyang kaharian. 











###### 13 





Siya ang magtatayo ng templo para sa akin, at sa kanyang angkan magmumula ang maghahari sa aking bayan magpakailanman. 











###### 14 





Ako'y kanyang magiging ama at siya'y aking magiging anak. Kung siya'y magkasala, paparusahan ko siya tulad ng pagpaparusa ng ama sa nagkakasalang anak. 











###### 15 





Ngunit ang paglingap ko sa kanya'y hindi magbabago, di tulad ng nangyari kay Saul. 











###### 16 





Magiging matatag ang iyong sambahayan, ang iyong kaharia'y hindi mawawaglit sa aking paningin at mananatili ang iyong trono magpakailanman.'" 











###### 17 





Isinaysay nga ni Natan kay David ang lahat ng sinabi sa kanya ni Yahweh. ## Ang Panalangin ni David 











###### 18 





Pagkatapos nito, pumasok sa tolda si Haring David, umupo at nanalangin. Sinabi niya, "Ako po at ang aking pamilya ay hindi karapat-dapat sa lahat ng kabutihang ginawa ninyo sa akin, Panginoong Yahweh. 











###### 19 





Maaaring maliit na bagay lamang ito sa inyong paningin, O Panginoong Yahweh, subalit napakalaki para sa amin sapagkat tiniyak na ninyo ang magandang kalagayan ng sambahayan ko para sa hinaharap. 











###### 20 





Wala na akong masasabi sapagkat kilala ninyo ang inyong lingkod. 











###### 21 





Ayon sa inyong pangako, niloob ninyong maging dakila ang inyong lingkod. 











###### 22 





Napakadakila mo, O Panginoong Yahweh. Wala pa kaming nababalitaang Diyos na tulad ninyo. Ikaw lamang ang Diyos. 











###### 23 





Walang bansang maitutulad sa Israel. Ito'y hinango ninyo sa pagkaalipin upang maging inyong bayan. Ito lamang ang bansang pinagpakitaan ninyo ng mga kakila-kilabot at dakilang bagay para sila'y matulungan. Itinaboy ninyo ang ibang mga bansa at inalis ang kanilang mga diyus-diyosan pagdating nila. 











###### 24 





Yahweh, itinatag ninyo ang bansang Israel upang maging inyo magpakailanman at kayo po ang kanilang naging Diyos. 











###### 25 





"At ngayon Panginoong Yahweh, gawin ninyo ang inyong pangako sa inyong alipin at sa kanyang sambahayan. 











###### 26 





Pararangalan ang inyong pangalan ng lahat ng bansa at sasabihin nila, 'Si Yahweh, ang Makapangyarihan, ay Diyos ng Israel!' Sa gayon, magiging matatag sa harapan ninyo ang sambahayan ni David na inyong lingkod. 











###### 27 





Yahweh, Makapangyarihang Diyos ng Israel, nagkaroon ako ng lakas ng loob na manalangin ng ganito sapagkat kayo na rin ang nagsabi sa inyong lingkod na paghahariin ninyo sa Israel ang aking angkan. 











###### 28 





"Panginoong Yahweh, kayo'y tapat at tumutupad sa mga pangako ninyo sa akin. 











###### 29 





Ngayo'y pagpalain ninyo ang sambahayan ng inyong lingkod upang ito'y magpatuloy. Panginoong Yahweh, ikaw rin ang nangako nito kaya manatili nawa sa aking angkan ang iyong pagpapala." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

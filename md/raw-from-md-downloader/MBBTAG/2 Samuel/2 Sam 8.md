---
Aliases: [2 Samuel 8]
previous: ['2 Sam 7']
up: ['2 Samuel']
next: ['2 Sam 9']
---
# 2 Samuel 8

***












###### 1 





Pagkatapos nito, nilusob at nilupig ni David ang mga Filisteo kaya't natapos ang paghahari ng mga ito sa lupaing iyon.[^a] 











###### 2 





Nilupig din niya ang mga Moabita. Pinahilera niya nang pahiga ang mga ito at sa pamamagitan ng isang panukat, nagpapasya siya kung sino ang dapat patayin. Bawat dalawang sukat ay ipinapapatay at ang pangatlong sukat ay pinaliligtas at pinagbabayad ng buwis. 











###### 3 





Tinalo rin niya si Hadadezer, ang anak ng Haring Rehob ng Soba. Si Hadadezer ay papunta noon sa mga lupain sa baybayin ng Ilog Eufrates upang bawiin ang mga lupaing iyon. 











###### 4 





Sa labanang ito'y 1,700 kawal na nakakabayo at 20,000 kawal na lakad ang nabihag ni David. Pinilayan niya ang mga kabayo, maliban sa itinira niyang sapat na bilang para humila ng sandaang karwahe. 











###### 5 





Ang napatay nilang tumulong kay Hadadezer na mga taga-Siria buhat sa Damasco ay dalawampu't dalawang libo. 











###### 6 





Nasakop din niya ang lugar na ito, kaya nagtayo siya ng mga himpilan sa Aram, malapit sa Damasco, at pinagbuwis niya ang mga tagaroon. Sa tulong ni Yahweh, si David ay nagtatagumpay saanman siya magpunta. 











###### 7 





Ang mga pananggang ginto ni Hadadezer na dala ng kanyang mga alipin ay sinamsam ni David at dinala sa Jerusalem. 











###### 8 





Marami rin siyang nasamsam na tanso sa Beta at Berotai, mga lunsod ni Hadadezer. 











###### 9 





Nang mabalitaan ni Haring Toi ng Hamat na tinalo ni David ang buong hukbo ni Hadadezer, 











###### 10 





isinugo niya ang kanyang anak na si Joram upang batiin si David, sapagkat si Hadadezer ay matagal nang kaaway ni Toi. Dinalhan siya ni Joram ng mga sisidlang pilak, ginto at tanso. 











###### 11 





Inilaan ni David ang mga ito para sa pagsamba kay Yahweh, kasama ng ginto at pilak na sinamsam niya sa mga bansang kanyang nilupig-- 











###### 12 





sa Edom,[^b] sa Moab, sa Ammon, sa Filistia at sa Amalek--at bahagi ng kanyang nasamsam kay Hadadezer, anak ni Rehob na hari ng Soba. 











###### 13 





Si David ay lalong natanyag nang mapatay niya ang labingwalong libong Edomita[^c] sa Libis ng Asin. 











###### 14 





At bago siya bumalik, nagtayo muna siya ng mga himpilan sa buong Edom at naging alipin niya ang lahat ng mamamayan doon. Pinagtagumpay ni Yahweh si David saanman siya magpunta. ## Ang mga Opisyal ni David 











###### 15 





Naghari si David sa buong Israel. Ipinatupad niya ang batas at pinairal ang katarungan. 











###### 16 





Ginawa niyang pinuno ng hukbo si Joab, anak ni Zeruias. Si Jehoshafat naman na anak ni Alihud ang kalihim ng pamahalaan. 











###### 17 





Si Zadok namang anak ni Ahitub at si Ahimelec na anak ni Abiatar ang mga pari. Ang tagapagtala at nag-iingat ng lahat ng kasulatan ay si Seraya. 











###### 18 





Si Benaias na anak ni Joiada ang pinamahala niya[^d] sa mga bantay na Kereteo at Peleteo. Ang mga lalaking anak ni David ay nagsilbi ring mga pari. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: 2 Samuel 8:1 <i class="catch-word">kaya't nataposâ€¦iyon:_ o kaya'y <i class="catch-word">at inagaw ni David ang bayan ng Metheg-ammah mula sa mga Filisteo_ . [^b]: 2 Samuel 8:12 Sa ibang manuskrito'y <i class="catch-word">Aram_ . [^c]: 2 Samuel 8:13 <i class="catch-word">Edomita:_ Sa ibang manuskrito'y <i class="catch-word">Arameo_ . [^d]: 2 Samuel 8:18 <i class="catch-word">ang pinamahala niya:_ Sa ibang manuskrito'y hindi nakasulat ang mga salitang ito.

---
Aliases: [Amos 8]
previous: ['Amos 7']
up: ['Amos']
next: ['Amos 9']
---
# Amos 8

***












###### 1 





Ipinakita naman sa akin ng Panginoong Yahweh ang isang basket ng prutas. 











###### 2 





Sinabi niya, "Amos, ano ang nakikita mo?" "Isa pong basket ng prutas," sagot ko. At sinabi sa akin ni Yahweh, "Dumating na ang wakas[^a] ng Israel. Ang pagpaparusa sa kanila'y di ko na maipagpapaliban pa. 











###### 3 





At sa araw na iyon, malulungkot na awitin ang maririnig sa palasyo.[^b] May mga bangkay na naghambalang sa labas at maghahari ang katahimikan." ## Ang Kapahamakan ng Israel 











###### 4 





Pakinggan ninyo ito, kayong sumisikil sa mga nangangailangan, at kayong umaapi sa mga dukha. 











###### 5 





Ang sabi ninyo sa inyong sarili, "Inip na inip na kaming matapos ang mga araw ng pagdiriwang. Hindi tuloy namin maipagbili ang aming mga inani. Kailan ba matatapos ang Sabbath, para maipagbili namin ang mga trigo? Tataasan namin ang halaga, gagamit kami ng madayang takalan, at dadayain namin sa timbang ang mga mamimili. 











###### 6 





Bibilhin namin upang maging alipin ang mga mahihirap sa halagang isang pilak, at ang mga nangangailangan ay sa halagang katumbas ng isang pares na sandalyas. At ipagbibili namin ang ipa ng trigo." 











###### 7 





Sumumpa si Yahweh, ang Diyos ng Israel, "Hindi ko na mapapatawad ang masasama nilang gawa. 











###### 8 





Magkakaroon ng lindol sa lupa at mananangis ang bawat isa. Mayayanig ang buong bayan; tataas-bababâ ito na tulad ng Ilog Nilo." 











###### 9 





Sa araw na iyon, sabi ng Panginoong Yahweh, "Lulubog ang araw sa katanghaliang-tapat, at magdidilim sa buong maghapon. 











###### 10 





Ang iyong kapistahan ay gagawin kong araw ng kapighatian; at ang masasayang awitin ninyo'y magiging panaghoy. Pipilitin ko kayong magsuot ng panluksa, at mapipilitan kayong mag-ahit ng ulo. Matutulad kayo sa magulang na nagdadalamhati, dahil sa pagkamatay ng kaisa-isang anak. Ang araw na iyon ay magiging mapait hanggang sa wakas." 











###### 11 





Sinabi ng Panginoong Yahweh, "Darating din ang araw na papairalin ko sa lupain ang taggutom. Magugutom sila ngunit hindi sa pagkain; mauuhaw sila ngunit hindi sa tubig, kundi sa pakikinig ng aking mga salita. 











###### 12 





Mula sa hilaga papuntang timog, mula sa silangan hanggang sa kanluran, hahanapin nila ang salita ni Yahweh, subalit iyon ay hindi nila matatagpuan. 











###### 13 





Dahil sa matinding pagkauhaw na ito, mawawalan ng malay-tao ang magagandang dalaga at ang malalakas na binata. 











###### 14 





Ang mga sumusumpa sa pangalan ng mga diyus-diyosan sa Samaria, ang mga nagsasabing, 'Sa ngalan ng diyos ng Dan,' at 'Sa ngalan ng diyos ng Beer-seba,' sila'y mabubuwal at hindi na makakabangon pa." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Amos 8:2 <i class="catch-word">WAKAS:_ Sa wikang Hebreo, ang mga salitang “prutas” at “wakas” ay magkasintunog. [^b]: Amos 8:3 <i class="catch-word">palasyo:_ o kaya'y <i class="catch-word">Templo_ .

---
Aliases: [Deuteronomy 18]
previous: ['Deut 17']
up: ['Deuteronomy']
next: ['Deut 19']
---
# Deuteronomy 18

***












###### 1 





"Ang mga paring Levita, ang buong lipi ni Levi ay walang mamanahing bahagi sa lupain ng Israel. Ang para sa kanila ay ang mga kaloob at handog kay Yahweh. 











###### 2 





Wala silang bahagi sa lupain tulad ng ibang lipi sa Israel; si Yahweh ang kanilang bahagi, gaya ng kanyang pangako. 











###### 3 





"Ang mga ito ang nakalaan para sa mga pari mula sa handog kay Yahweh, maging baka o tupa: ang mga balikat, ang mga pisngi at ang tiyan; 











###### 4 





ang unang ani ng mga pananim, ng alak, ng langis, at ang unang pinaggupitan ng inyong mga tupa. 











###### 5 





Ang lipi ni Levi ang pinili ni Yahweh upang maglingkod sa kanya bilang mga pari habang panahon. 











###### 6 





"Sakaling may Levita mula sa alinmang bayan ng lupain na kusang magpunta sa lugar na pinili ni Yahweh 











###### 7 





upang sumamba, maaaring maglingkod doon ang Levita kasama ng kapwa niya Levita. 











###### 8 





Siya ay bibigyan doon ng kanyang bahaging kasindami ng ibibigay sa mga Levita na dating naglilingkod doon, bukod sa bahagi niya mula sa mana ng kanyang ama. ## Babala Laban sa Pagsunod sa Kaugalian ng mga Pagano 











###### 9 





"Kapag kayo'y naroon na sa lupaing ibibigay sa inyo ni Yahweh, huwag kayong gagaya sa kasuklam-suklam na gawain ng mga tao roon. 











###### 10 





Sinuman sa inyo'y huwag magsusunog ng kanyang anak bilang handog. Huwag kayong manghuhula, huwag gagawin ang ginagawa ng mga mangkukulam, 











###### 11 





ng mga mananawas, at ng mga sumasangguni sa mga espiritu ng namatay. 











###### 12 





Sinumang gumawa ng alinman sa mga ito ay kasusuklaman ni Yahweh na inyong Diyos. Pakatatandaan ninyo na iyan ang dahilan kaya niya itataboy ang mga nakatira sa lupaing pupuntahan ninyo. 











###### 13 





Lubos kayong maging tapat sa Diyos ninyong si Yahweh. 











###### 14 





Ang mga bansang inyong sasakupin ay sumusunod sa mga manghuhula at mga naniniwala sa mga agimat. Subalit ang mga ito ay ipinagbabawal sa inyo ng Diyos ninyong si Yahweh. ## Ang Diyos ay Magpapadala ng Propeta 











###### 15 





"Mula sa inyo, si Yahweh na inyong Diyos ay pipili para sa inyo ng isang propetang[^a] katulad ko. Dapat kayong makinig sa kanya.[^b] 











###### 16 





Ito ang kasagutan sa hiling ninyo kay Yahweh nang kayo'y nagkakatipon sa Sinai.[^c] Ang sabi ninyo, 'Huwag mo nang iparinig pang muli sa amin ang tinig ni Yahweh ni ipakita ang kakila-kilabot na apoy na ito sapagkat tiyak na mamamatay kami.' 











###### 17 





Sinabi naman niya sa akin, 'Tama ang sabi nila, 











###### 18 





kaya mula sa kanila, pipili ako para sa kanila ng isang propetang[^d] katulad mo. Sasabihin ko sa kanya[^e] ang aking kalooban, at siya[^f] ang magsasabi nito sa mga tao. 











###### 19 





Sinumang hindi makinig sa kanya na nagsasalita para sa akin ay mananagot sa akin. 











###### 20 





Ngunit ang sinumang propetang magsalita para sa ibang diyos o kaya'y magkunwaring nagsasalita para sa akin subalit hindi ko naman inatasan, ang propetang tulad niyon ay dapat patayin.' 











###### 21 





"Upang matiyak ninyo kung ang sinabi ng propeta ay galing kay Yahweh o hindi, 











###### 22 





ito ang palatandaan: kapag hindi nangyari o nagkatotoo ang sinabi niya, iyon ay hindi mula kay Yahweh; ang mensahe niya ay gawa-gawa lamang niya. Huwag ninyo siyang katatakutan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Deuteronomio 18:15 <i class="catch-word">isang propetang:_ o kaya'y <i class="catch-word">mga propetang_ . [^b]: Deuteronomio 18:15 <i class="catch-word">kanya:_ o kaya'y <i class="catch-word">kanila_ . [^c]: Deuteronomio 18:16 <i class="catch-word">Sinai:_ o kaya'y <i class="catch-word">Horeb_ . [^d]: Deuteronomio 18:18 <i class="catch-word">isang propetang:_ o kaya'y <i class="catch-word">mga propetang_ . [^e]: Deuteronomio 18:18 <i class="catch-word">kanya:_ o kaya'y <i class="catch-word">kanila_ . [^f]: Deuteronomio 18:18 <i class="catch-word">siya:_ o <i class="catch-word">sila_ .

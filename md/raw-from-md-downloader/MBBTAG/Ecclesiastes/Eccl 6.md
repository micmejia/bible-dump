---
Aliases: [Ecclesiastes 6]
previous: ['Eccl 5']
up: ['Ecclesiastes']
next: ['Eccl 7']
---
# Ecclesiastes 6

***












###### 1 





Narito ang isang kawalan ng katarungan na nagaganap sa mundo: 











###### 2 





Isang tao na binigyan ng Diyos ng malaking kayamanan, maraming ari-arian, at karangalan. Sa kasawiang-palad, hindi niloob ng Diyos na tamasahin niya ang kasiyahang dulot ng mga bagay na ito; bagkus ay iba ang nakinabang. Ito man ay walang kabuluhan[^a] at nagdudulot lamang ng sama ng loob. 











###### 3 





Mabuti pang di hamak ang sanggol na ipinanganak na patay kaysa isang taong nagkaanak ng 100 at nabuhay nang matagal ngunit hindi naranasan ang maging masaya at hindi pinarangalan nang siya ay ilibing. 











###### 4 





Wala ring kabuluhang[^b] matatamo ang isang sanggol kahit siya ipanganak sapagkat mamamatay din siya at malilimutan. 











###### 5 





Hindi nito nakita ang araw ni natikman ang mabuhay, ngunit mayroon naman siyang ganap na kapayapaan. 











###### 6 





Kaya mabuti pa siya nang hindi hamak kaysa isang taong nabuhay nang 2,000 taon ngunit di nakaranas ng kasiyahan. Hindi ba't iisa lang ang uuwian ng lahat? 











###### 7 





Nagpapakapagod ang tao para sa kanyang tiyan ngunit kailanma'y di siya nagkaroon ng kasiyahan. 











###### 8 





Ano ang kahigtan ng matalino sa mangmang? Ano ang mapapala ng isang mahirap kahit malaman niya ang pasikut-sikot ng buhay? 











###### 9 





Mabuti pa ay masiyahan sa anumang kalagayan kaysa mangarap nang di naman makakamtan. Ito man ay walang kabuluhan,[^c] tulad ng paghahabol sa hangin. 











###### 10 





Lahat ng nangyayari sa daigdig ay alam na noong una pa, at ang tao'y di makapananaig laban sa kapangyarihang higit sa kanya. 











###### 11 





Habang humahaba ang pagtatalo, lalo lang nawawalan ng kabuluhan; kaya paano masasabing nakahihigit ang isang tao sa kapwa? 











###### 12 





Sino ang nakaaalam kung ano ang mabuti sa taong nabubuhay sa maikling panahon at pagkatapos ay mawawalang tulad ng anino? Sino ang makakapagsabi kung ano ang mangyayari pagkamatay niya? ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Mangangaral 6:2 <i class="catch-word">walang kabuluhan:_ o kaya'y <i class="catch-word">isang palaisipan_ . [^b]: Mangangaral 6:4 <i class="catch-word">Wala ring kabuluhan:_ o kaya'y <i class="catch-word">isang palaisipan_ . [^c]: Mangangaral 6:9 <i class="catch-word">walang kabuluhan:_ o kaya'y <i class="catch-word">isang palaisipan_ .

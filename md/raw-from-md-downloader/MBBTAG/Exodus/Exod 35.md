---
Aliases: [Exodus 35]
previous: ['Exod 34']
up: ['Exodus']
next: ['Exod 36']
---
# Exodus 35

***












###### 1 





Tinipon ni Moises ang buong Israel at kanyang sinabi, "Ito ang iniuutos sa inyo ni Yahweh: 











###### 2 





Anim na araw kayong magtatrabaho, ngunit ang ikapitong araw ay Araw ng Pamamahinga na nakalaan sa akin. Papatayin ang sinumang magtrabaho sa araw na iyon. 











###### 3 





Sa Araw ng Pamamahinga, huwag kayong magsisindi ng apoy sa lahat ng inyong mga tahanan." ## Ang mga Handog para sa Santuwaryo 











###### 4 





Sinabi ni Moises sa mga Israelita, "Ito ang iniuutos ni Yahweh: 











###### 5 





Maghandog kayo kay Yahweh. Ito ang maaari ninyong ihandog: ginto, pilak at tanso; 











###### 6 





lanang kulay asul, kulay ube, at kulay pula. Gayundin ng pinong sinulid na lino, at balahibo ng kambing, 











###### 7 





balat ng lalaking tupa na kinulayan ng pula, mainam na balat, at kahoy na akasya, 











###### 8 





langis para sa ilawan, pabangong panghalo sa langis na pampahid at sa insenso. 











###### 9 





Maghahandog din sila ng mga alahas na kornalina at mamahaling alahas na pampalamuti sa efod at sa pektoral ng pinakapunong pari." ## Ang mga Kagamitan sa Toldang Tipanan 











###### 10 





"Tipunin mo ang lahat ng mahuhusay na manggagawa at sila ang pagawin 











###### 11 





ng tabernakulo, ng tolda at ng mga tabing nito, ng mga kawit at ng mga patayo at pahalang na balangkas, ng mga tukod at ng mga patungan nito. 











###### 12 





Sila rin ang gagawa ng Kaban ng Tipan at ng mga pasanan nito, gayundin ng Luklukan ng Awa at ng tabing nito. 











###### 13 





Sila rin ang gagawa ng mesa, ng mga paa at lahat ng kagamitan nito, ng lalagyan ng tinapay na ihahandog sa Diyos, 











###### 14 





ng ilawan, ng mga kagamitan nito, ng mga ilaw at langis para rito. 











###### 15 





Sila rin ang gagawa ng altar na sunugan ng insenso, pati ang mga pasanan nito, ang langis na pampahid, ang mabangong insenso at ng kurtinang ilalagay sa pintuan ng tabernakulo, 











###### 16 





ng altar na sunugan ng mga handog, ng parilyang tanso, ng mga pasanan at ng mga kagamitang kasama ng altar, ng palanggana at ng patungan nito. 











###### 17 





Sila rin ang gagawa ng mga tabing ng bulwagan, ng mga tukod na pagkakabitan, at ng mga patungan ng tukod pati ng kurtina sa pintuan. 











###### 18 





Sila rin ang gagawa ng tulos, ng mga lubid na gagamitin sa tabernakulo at sa mga tabing, 











###### 19 





ng mamahaling kasuotan ng mga pari na gagamitin pagpasok nila sa Dakong Banal--ng mga damit na gagamitin ni Aaron at ng kanyang mga anak sa kanilang paglilingkod sa akin bilang mga pari." ## Dinala ang mga Handog 











###### 20 





Ang mga Israelita'y nagbalikan na sa kani-kanilang tolda. 











###### 21 





Lahat ng nais tumulong ay naghandog kay Yahweh ng inaakala nilang magagamit sa paggawa ng Toldang Tipanan, ng mga kagamitan sa pagsamba at ng kasuotan ng mga pari. 











###### 22 





Babae't lalaki ay naghandog. May nagdala ng pulseras, hikaw, singsing, kuwintas at iba pang alahas na ginto. Dinala ng bawat isa ang kanyang alahas na ginto at inihandog kay Yahweh. 











###### 23 





May naghandog din ng lanang kulay asul, kulay ube at pula, ng telang lino, telang yari sa balahibo ng kambing, pinapulang balat ng tupa at balat ng kambing. 











###### 24 





Ang iba nama'y naghandog ng pilak o tansong kagamitan, at ng kahoy na akasya para sa tabernakulo. 











###### 25 





Ang mga babae namang marunong sa pagsisinulid ay gumawa ng sinulid na lanang asul, kulay ube at pula, gayundin ng pinong lino, at ito ang kanilang ipinagkaloob. 











###### 26 





May gumawa rin ng sinulid mula sa balahibo ng kambing. 











###### 27 





Ang mga pinuno ay naghandog ng kornalina, mga alahas na ipapalamuti sa efod at sa pektoral ng pinakapunong pari. 











###### 28 





May nagdala naman ng langis para sa ilawan, ng pabangong ihahalo sa langis na pantalaga at sa insenso. 











###### 29 





Lahat ng Israelita, lalaki at babae na handang tumulong ay nagdala ng handog kay Yahweh para sa ipinagagawa niya kay Moises. ## Ang mga Gagawa sa Toldang Tipanan 











###### 30 





Sinabi ni Moises sa mga Israelita, "Pinili ni Yahweh si Bezalel na anak ni Uri at apo ni Hur, buhat sa lipi ni Juda. 











###### 31 





Siya'y pinuspos niya ng Espiritu ng Diyos[^a] at binigyan ng kakayahan, kahusayan, at katalinuhan sa lahat ng gawaing pansining. 











###### 32 





Ginawa niya ito upang makagawa siya ng magagandang disenyo at maiukit ito sa ginto, pilak o tanso. 











###### 33 





Gayundin, upang maging bihasa siya sa pagtabas ng mamahaling bato, mahusay sa paglilok, at dalubhasa sa anumang gawaing pansining. 











###### 34 





Siya at si Aholiab, anak ni Ahisamac na mula sa lipi ni Dan, ay binigyan ni Yahweh ng kakayahan para maituro nila sa iba ang kanilang nalalaman. 











###### 35 





Sila'y binigyan niya ng pambihirang kakayahang gumawa ng gawain ng mga dalubhasang mag-uukit, taga-disenyo, pangkaraniwang manghahabi at ng manghahabi ng lanang asul, kulay ube at pula at ng pinong lino. Kaya nilang gawin ang anumang uri ng gawain. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Exodo 35:31 <i class="catch-word">ng Espiritu ng Diyos:_ o <i class="catch-word">ng kapangyarihan._

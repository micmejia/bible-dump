---
Aliases: [Exodus 6]
previous: ['Exod 5']
up: ['Exodus']
next: ['Exod 7']
---
# Exodus 6

***












###### 1 





Sinabi ni Yahweh kay Moises, "Makikita mo ngayon kung ano ang gagawin ko sa Faraon. Hindi lamang siya mapipilitang pumayag na kayo'y umalis, ipagtatabuyan pa niya kayo." ## Muling Isinugo si Moises 











###### 2 





Sinabi ng Diyos kay Moises, "Ako si Yahweh. 











###### 3 





Nagpakita ako kina Abraham, Isaac at Jacob bilang Makapangyarihang Diyos ngunit hindi ako nagpakilala sa kanila sa pangalang Yahweh. 











###### 4 





Gumawa ako ng kasunduan sa kanila at nangako akong ibibigay sa kanila ang Canaan, ang lupaing tinirhan nila noon bilang mga dayuhan. 











###### 5 





Narinig ko ang daing ng bayang Israel na inaalipin ng mga Egipcio, at hindi ko nalilimutan ang ginawa kong kasunduan sa kanilang mga ninuno. 











###### 6 





Kaya ito ang sabihin mo sa mga Israelita: 'Ako si Yahweh. Ililigtas ko kayo sa pagpapahirap ng mga Egipcio. Ipadarama ko sa kanila ang bigat ng aking kamay; paparusahan ko sila at kayo'y palalayain ko mula sa pagkaalipin. 











###### 7 





Ituturing ko kayong aking sariling bayan at ako ang magiging Diyos ninyo. At makikilala ninyong ako si Yahweh, ang inyong Diyos, ang nagligtas sa inyo sa pagpapahirap ng mga Egipcio. 











###### 8 





Dadalhin ko kayo sa lupaing ipinangako ko kina Abraham, Isaac at Jacob at iyon ay ibibigay ko sa inyo. Ako si Yahweh.'" 











###### 9 





Sinabi ito ni Moises sa mga Israelita, ngunit ayaw na nilang maniwala dahil sa panghihina ng loob at dahil sa matinding kahirapang kanilang dinaranas. 











###### 10 





Nang muli silang mag-usap, sinabi ni Yahweh kay Moises, 











###### 11 





"Pumunta ka sa Faraon, at sabihin mong payagan nang umalis ang mga Israelita." 











###### 12 





"Kung ang mga Israelita ay ayaw makinig sa akin, ang Faraon pa kaya? Ako'y hindi mahusay magsalita." sagot ni Moises. 











###### 13 





Ngunit sinabi ni Yahweh kina Moises at Aaron, "Sabihin ninyo sa mga Israelita at sa Faraon na inatasan ko kayo na ilabas sa Egipto ang mga Israelita." ## Ang Pinagmulang Angkan nina Moises at Aaron 











###### 14 





Ito ang mga puno ng pinagmulang angkan nina Moises at Aaron: ang kay Ruben na siyang panganay ni Israel ay sina Enoc, Fallu, Hezron at Carmi. 











###### 15 





Ang kay Simeon ay sina Jemuel, Jamin, Ohad, Jaquin, Zohar at Saul na anak ng isang Cananea. 











###### 16 





Kay Levi naman ay sina Gershon, Kohat at Merari. Si Levi ay nabuhay nang 137 taon. 











###### 17 





Ang naging anak naman ni Gershon ay sina Libni at Seimei. 











###### 18 





Ang kay Kohat naman ay sina Amram, Izar, Hebron at Uziel. Nabuhay si Kohat nang 133 taon. 











###### 19 





Naging anak ni Merari sina Mahali at Musi. Ito ang mga angkan sa lipi ni Levi. 











###### 20 





Napangasawa ni Amram si Jocebed na kapatid ng kanyang ama at naging anak nila sina Aaron at Moises. Si Amram ay nabuhay nang 137 taon. 











###### 21 





Naging anak ni Izar sina Korah, Nefeg at Zicri. 











###### 22 





Ang mga anak naman ni Uziel ay sina Misael, Elzafan at Sitri. 











###### 23 





Napangasawa ni Aaron si Elisabet na kapatid ni Naason at anak ni Aminadab. Naging anak nila sina Nadab, Abihu, Eleazar at Itamar. 











###### 24 





Ang mga anak ni Korah ay sina Asir, Elcana at Abiasaf. Ito ang mga angkan sa lipi ni Korah. 











###### 25 





Napangasawa ni Eleazar na anak ni Aaron ang isang anak ni Futiel at naging anak nila si Finehas. Ito ang mga puno ng angkan ng mga Levita ayon sa kani-kanilang lipi. 











###### 26 





Sina Aaron at Moises ang inutusan ni Yahweh na manguna sa Israel upang mailabas sila sa Egipto ayon sa kani-kanilang lipi. 











###### 27 





Kaya't sinabi nila sa Faraon na palayain ang mga Israelita. ## Inutusan sina Moises at Aaron 











###### 28 





Nang si Moises ay kausapin ni Yahweh sa Egipto, 











###### 29 





ganito ang sinabi sa kanya: "Ako si Yahweh. Sabihin mo sa Faraon, sa hari ng Egipto, ang lahat ng sinabi ko sa iyo." 











###### 30 





Ngunit sumagot si Moises, "Paano ako papakinggan ng Faraon gayong hindi ako mahusay magsalita?" ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

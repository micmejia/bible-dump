---
Aliases: [Ezekiel 25]
previous: ['Ezek 24']
up: ['Ezekiel']
next: ['Ezek 26']
---
# Ezekiel 25

***












###### 1 





Sinabi sa akin ni Yahweh, 











###### 2 





"Ezekiel, anak ng tao, humarap ka sa mga anak ni Ammon at magpahayag laban sa kanila. 











###### 3 





Sabihin mo sa kanila na dinggin ang salita ni Yahweh: Natuwa kayo nang makita ninyong nilapastangan ang aking Templo, nang wasakin ang lupain ng Israel, at pangalatin ang mga taga-Juda. 











###### 4 





Dahil dito, kayo ay ipapasakop ko sa mga taga-silangan, at sila'y maninirahang kasama ninyo. Sila'y makakahati ninyo sa inyong pagkain at inumin. 











###### 5 





Ang Rabba ay gagawin kong pastulan ng mga kamelyo, at ang mga lunsod ng mga anak ni Ammon ay pastulan ng mga tupa. Sa gayon, makikilala ninyong ako si Yahweh." 











###### 6 





Ipinapasabi nga ni Yahweh: "Ikaw ay pumalakpak at lumundag sa kagalakan, bilang pagkutya sa Israel. 











###### 7 





Dahil diyan, paparusahan kita. Pababayaan kong lusubin ka at looban ng ibang bansa. Ikaw ay ganap na mawawasak, anupa't hindi ka na kikilanling isang bansa. Sa gayon, makikilala ninyong ako si Yahweh." ## Ang Pahayag Laban sa Moab 











###### 8 





Ito naman ang ipinapasabi ni Yahweh sa Moab: "Sinabi mong ang Juda ay karaniwan lamang, tulad ng ibang bansa. 











###### 9 





Dahil dito, wawasakin ko ang Beth-jesimot, Baal-meon, at Kiryataim, ang mga lunsod na ipinagmamalaki mo sa iyong hangganan. 











###### 10 





Kasama ito ng mga anak ni Ammon na ipapasakop ko sa mga taga-silangan hanggang sa ganap na malimutan ng daigdig. 











###### 11 





Paparusahan ko rin ang buong Moab. Sa gayon, makikilala ninyong ako si Yahweh." ## Ang Pahayag Laban sa Edom 











###### 12 





Ito ang ipinapasabi ni Yahweh sa Edom: "Pinaghigantihan mo ang Juda at ito'y kasalanan mong hindi mapapawi kailanman. 











###### 13 





Dahil dito, paparusahan kita. Papatayin ko ang iyong mga mamamayan at mga hayop hanggang sa ikaw ay maging pook ng kapanglawan. Mula sa Teman hanggang Dedan, lahat ay papatayin ko sa tabak. 











###### 14 





Paghihigantihan kita sa pamamagitan ng bayan kong Israel. Sila ang gagawa sa iyo ng dapat kong gawin dahil sa matinding poot ko sa iyo. Sa gayon, malalaman mo kung gaano katindi akong maghiganti." ## Ang Pahayag Laban sa mga Filisteo 











###### 15 





Ito naman ang ipinapasabi ni Yahweh sa mga Filisteo: "Pinaghigantihan mo ang Israel at ibig mong lipulin dahil sa matagal na ninyong alitan. 











###### 16 





Dahil dito, paparusahan ko kayo. Lilipulin ko ang mga taga-Creta pati ang naninirahan sa baybay-dagat. 











###### 17 





Paparusahan ko sila nang mabigat bilang paghihiganti, at madarama nila ang tindi ng aking galit. Sa gayon, malalaman nilang ako si Yahweh." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Ezekiel 48]
previous: ['Ezek 47']
up: ['Ezekiel']
---
# Ezekiel 48

***












###### 1 





Ito ang magiging ayos ng partihan ng bawat lipi: mula sa dulong hilaga, sa gawi ng Hetlon hanggang Lebohamat at Hazar-enan sa gawing timog ng Damasco, mula sa silangan hanggang kanluran ay para sa lipi ni Dan. 











###### 2 





Kahangga ng lipi ni Dan, mula sa silangan hanggang kanluran ay para sa lipi ni Asher. 











###### 3 





Kahangga ng lipi ni Asher mula sa silangan hanggang kanluran ay para sa lipi ni Neftali. 











###### 4 





Kahangga ng lipi ni Neftali mula sa silangan hanggang kanluran, isang bahagi para sa lipi ni Manases. 











###### 5 





Kahangga ng lipi ni Manases mula sa silangan hanggang kanluran ay para sa lipi ni Efraim. 











###### 6 





Kahangga ng lipi ni Efraim, mula sa silangan hanggang kanluran ay para sa lipi ni Ruben. 











###### 7 





Kahangga ng lipi ni Ruben, mula sa silangan hanggang kanluran, ay para naman sa lipi ni Juda. ## Ang Gitnang Bahagi ng Lupain 











###### 8 





Ang bahaging nasasakupan ng lipi ni Juda ay ibubukod; ang sukat nito ay 12.5 kilometro parisukat. Sa loob nito itatayo ang templo. 











###### 9 





Ang iuukol ninyo kay Yahweh ay 12.5 kilometro ang haba at 10 kilometro ang luwang. 











###### 10 





Ganito naman ang gagawing hati sa bahaging iniukol kay Yahweh: ang inilaang bahagi ay mauuwi sa mga pari: 12.5 kilometro ang haba, at limang kilometro naman ang luwang. Ang templo ni Yahweh ay sa gitna nito itatayo. 











###### 11 





Ang bahaging ito ay para sa mga pari, sa mga anak ni Zadok pagkat patuloy nilang sinunod ang aking mga utos kahit noong tumalikod sa akin ang Israel. Di nila tinularan ang mga Levita. 











###### 12 





Ang bahaging ito ng lupaing itatalaga kay Yahweh ay tanging para sa kanila. 











###### 13 





Katabi nito sa gawing timog ay para naman sa mga Levita; 12.5 kilometro ang haba at limang kilometro naman ang luwang. 











###### 14 





Hindi nila ito maaaring ipagbili o ipagpalit; ni hindi nila ito maaaring isalin sa iba pagkat itinalaga kay Yahweh. 











###### 15 





Ang natitirang 2.5 kilometro sa luwang, at 12.5 kilometro sa haba ay para sa lahat. Maaari itong tirhan at gamitin ng kahit sino at sa gitna nito ang lunsod. 











###### 16 





Ito naman ang sukat ng lunsod: 2,250 metro ang haba, gayon din ang luwang. 











###### 17 





Sa paligid nito ay mag-iiwan kayo ng bakanteng 125 metro. 











###### 18 





Ang natitira pa sa magkabilang dulo na humahangga sa bahaging iniukol kay Yahweh na tiglimang kilometro ang haba at dalawa't kalahating kilometro ang luwang ay para naman sa mga mag-aasikaso ng lunsod; lahat ng aanihin dito ay ukol sa kanila. 











###### 19 





Ang mga manggagawang ito sa lunsod ay mula sa iba't ibang lipi ng Israel. 











###### 20 





Lahat-lahat ng inyong ibubukod ukol kay Yahweh at sa lunsod ay 12.5 kilometrong parisukat. ## Ang Kaparte ng Pinuno 











###### 21 





Ang natitira sa magkabilang panig ng itinalaga kay Yahweh at ng bahagi para sa lunsod ay ukol naman sa pinuno. Ang ukol kay Yahweh 











###### 22 





at sa lunsod ay nasa gitna ng dalawang bahagi ukol sa pinuno at ito naman ay nakapagitan sa bahaging ukol sa lipi nina Juda at Benjamin. ## Ang Kaparte ng Ibang Lipi 











###### 23 





Ito naman ang para sa iba pang lipi: mula rin sa silangan hanggang kanluran ay para sa lipi ni Benjamin. 











###### 24 





Karatig ng bahagi ng lipi ni Benjamin ang bahagi naman ukol sa lipi ni Simeon. 











###### 25 





Karatig ng lipi ni Simeon ang ukol sa lipi ni Isacar; 











###### 26 





karatig ng lipi ni Isacar ang ukol sa lipi ni Zebulun; 











###### 27 





karatig ng lipi ni Zebulun ang ukol sa lipi ni Gad. 











###### 28 





Sa timog, ang hangganan ng ukol sa lipi ni Gad ay mula sa Tamar hanggang sa may bukal ng Kades, sa hangganan ng Egipto hanggang sa Dagat Mediteraneo. 











###### 29 





Ganyan ang magiging paghahati ng lupain sa mga lipi ng Israel. ## Ang mga Pintuan ng Jerusalem 











###### 30 





Ganito naman ang tungkol sa mga pintuan ng lunsod: Sa hilaga--ang luwang ay 2,250 metro-- 











###### 31 





ay tatlong pinto para sa lipi nina Ruben, Juda at Levi. Ang pangalan ng mga pintong ito ay isusunod sa pangalan ng mga lipi ng Israel. 











###### 32 





Sa gawing silangan--ang luwang ay 2,250 metro--ay tatlong pinto rin para naman sa lipi nina Jose, Benjamin at Dan. 











###### 33 





Sa gawing timog--ang luwang ay 2,250 metro--ay tatlo rin ang pinto at para naman sa lipi nina Simeon, Isacar at Zebulun. 











###### 34 





Sa gawing kanluran--ang luwang ay 2,250 metro--ay tatlong pinto rin at para naman sa lipi nina Gad, Asher at Neftali. 











###### 35 





Ang sukat sa paligid ng lunsod ay 9,000 metro. Mula ngayon, ang ipapangalan sa lunsod ay, 'Naroon si Yahweh.' ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

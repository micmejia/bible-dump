---
Aliases: [Genesis 10]
previous: ['Gen 9']
up: ['Genesis']
next: ['Gen 11']
---
# Genesis 10

***












###### 1 





Ito ang kasaysayan ng mga anak ni Noe na sina Shem, Ham at Jafet pagkatapos ng baha. 











###### 2 





Ang mga anak na lalaki ni Jafet ay sina Gomer, Magog, Madai, Javan, Tubal, Meshec at Tiras. 











###### 3 





Sina Askenaz, Rifat at Togarma ang mga anak na lalaki ni Gomer. 











###### 4 





Ang kay Javan naman ay sina Elisha, Tarsis, Kitim at Rodanim.[^a] 











###### 5 





Ito ang mga anak at apo ni Jafet. Sa kanila nagmula ang mga bansa sa baybay-dagat at mga pulo. Bawat isa'y nagkaroon ng sariling lupain at wika. 











###### 6 





Ang mga anak na lalaki ni Ham ay sina Cus, Egipto, Libya at Canaan. 











###### 7 





Sina Seba, Havila, Sabta, Raama at Sabteca ang mga anak na lalaki ni Cus. Ang kay Raama naman ay sina Saba at Dedan. 











###### 8 





Si Nimrod, isa pang anak na lalaki ni Cus, ang kauna-unahan sa daigdig na naging dakila at makapangyarihan. 











###### 9 





Siya rin ang pinakamahusay na mangangaso dahil sa tulong ni Yahweh, kaya may kasabihang: "Maging mahusay ka sanang mangangaso tulad ni Nimrod, sa tulong ni Yahweh." 











###### 10 





Kabilang sa kauna-unahang kaharian na sakop niya ang Babilonia, Erec at Acad, pawang nasa lupain ng Sinar. 











###### 11 





Mula rito'y pumunta siya sa Asiria at itinatag ang mga lunsod ng Nineve, Rohobot-ir, Cale 











###### 12 





at ang Resen sa pagitan ng Nineve at Cale, ang pangunahing lunsod. 











###### 13 





Si Egipto ang ama ng mga taga-Lud, Anam, Lehab at Naftuh, 











###### 14 





gayon din ng mga taga-Patrus, Casluh at Caftor na pinagmulan ng mga Filisteo. 











###### 15 





Ang panganay ni Canaan ay si Sidon na sinundan ni Het. 











###### 16 





Kay Canaan din nagmula ang mga Jebuseo, Amoreo, Gergeseo, 











###### 17 





Hivita, Araceo, Sineo, 











###### 18 





Arvadeo, Zemareo at Hamateo. Simula noon, kung saan-saan nakarating ang mga Cananeo. 











###### 19 





Mula sa Sidon, ang kanilang hangganan sa gawing timog ay umabot sa Gerar na malapit sa Gaza. Sa gawing silangan naman, umabot sila sa Sodoma, Gomorra, Adma at Zeboim na malapit sa Lasa. 











###### 20 





Ito ang lahi ni Ham na nanirahan sa iba't ibang lupain at naging iba't ibang bansa na may kani-kanilang wika. 











###### 21 





Si Shem, ang nakatatandang kapatid ni Jafet, ang pinagmulan naman ng lahi ni Heber.[^b] 











###### 22 





Ang kanyang mga anak ay sina Elam, Ashur, Arfaxad, Lud at Aram. 











###### 23 





Ang mga anak naman ni Aram ay sina Uz, Hul, Geter at Mas. 











###### 24 





Si Arfaxad ang ama ni Selah na ama naman ni Heber. 











###### 25 





Dalawa ang anak ni Heber: ang isa'y tinawag na Peleg,[^c] sapagkat noong panahon niya ay nagkahiwa-hiwalay ang mga tao sa daigdig; ang kapatid niya ay si Joctan. 











###### 26 





Si Joctan ang ama nina Almodad, Shelef, Hazarmavet, Jerah, 











###### 27 





Hadoram, Uzal, Dikla, 











###### 28 





Obal, Abimael, Sheba, 











###### 29 





Ofir, Havila at Jobab. Sila ang mga anak na lalaki ni Joctan. 











###### 30 





Mula sa Mesha hanggang Sefar sa kaburulan sa silangan ang lawak ng kanilang lupain. 











###### 31 





Ito ang lahi ni Shem ayon sa kani-kanilang angkan, wika at bansa. 











###### 32 





Ito ang mga bansang nagmula sa mga anak ni Noe mula sa kanilang mga angkan. Sa kanila nagmula ang lahat ng bansa na lumaganap sa buong daigdig pagkatapos ng baha. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Genesis 10:4 <i class="catch-word">Rodanim:_ Sa ibang manuskrito'y <i class="catch-word">Dodanim_ . [^b]: Genesis 10:21 <i class="catch-word">ni Heber:_ o kaya'y <i class="catch-word">ng mga Hebreo_ . [^c]: Genesis 10:25 <i class="catch-word">PELEG:_ Sa wikang Hebreo, ang mga salitang “Peleg” at “nagkahiwa-hiwalay” ay magkasintunog.

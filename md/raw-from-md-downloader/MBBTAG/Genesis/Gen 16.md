---
Aliases: [Genesis 16]
previous: ['Gen 15']
up: ['Genesis']
next: ['Gen 17']
---
# Genesis 16

***












###### 1 





Hindi magkaanak si Sarai na asawa ni Abram. Ngunit mayroon siyang aliping babae na taga-Egipto na ang pangalan ay Hagar. 











###### 2 





Sinabi niya, "Abram, dahil pinagkaitan ako ni Yahweh ng anak, ang alipin ko ang sipingan mo. Baka sakaling magkaanak siya para sa akin!" Pumayag si Abram sa sinabi ni Sarai. 











###### 3 





At ipinaubaya nga ni Sarai sa kanyang asawa si Hagar upang maging asawang-lingkod. Sampung taon na si Abram na naninirahan sa Canaan nang ito'y nangyari. 











###### 4 





Matapos sipingan ni Abram si Hagar, nagdalang-tao nga ito. Subalit nagmalaki si Hagar at hinamak nito si Sarai. 











###### 5 





Dahil dito, sinabi ni Sarai kay Abram, "Ikaw ang dahilan ng paghamak ni Hagar sa akin! Alam mong ako ang nagkaloob sa iyo ng alipin kong ito; bakit niya ako hinahamak ngayong siya'y nagdadalang-tao? Si Yahweh na ang humatol kung sino sa atin ang tama!" 











###### 6 





At sumagot si Abram, "Alipin mo naman siya, kaya gawin mo sa kanya ang gusto mo." Pinagmalupitan nga ni Sarai si Hagar, kaya ito'y tumakas. 











###### 7 





Sinalubong siya ng anghel ni Yahweh sa tabi ng isang bukal sa ilang na malapit sa daang patungo sa Shur. 











###### 8 





"Hagar, alipin ni Sarai, saan ka nanggaling at saan ka pupunta?" tanong ng anghel. "Tumakas po ako sa aking panginoon," ang sagot ni Hagar. 











###### 9 





Sinabi ng anghel, "Magbalik ka at muling magpasakop sa kanya. 











###### 10 





Mga anak mo ay aking pararamihin, at sa karamiha'y di kayang bilangin; 











###### 11 





di na magtatagal, ika'y magsisilang, Ismael[^a] ang sa kanya'y iyong ipangalan, sapagkat dininig ni Yahweh ang iyong karaingan. 











###### 12 





Ngunit ang anak mo'y magiging mailap, hayop na asno ang makakatulad; maraming kalaban, kaaway ng lahat, di makikisama sa mga kaanak." 











###### 13 





Kaya't nasabi ni Hagar sa sarili, "Talaga bang nakita ko rito ang Diyos na nakakakita sa akin at hanggang ngayo'y buháy pa rin ako?" Kaya't tinawag niya si Yahweh nang ganito: "Ikaw ang Diyos na Nakakakita." 











###### 14 





Kaya't ang balon sa pagitan ng Kades at Bered ay tinawag nilang, "Balon ng Diyos na Buháy at Nakakakita sa Akin." 











###### 15 





Nagsilang nga si Hagar ng isang anak na lalaki kay Abram at ito'y pinangalanan nitong Ismael. 











###### 16 





Noo'y walumpu't anim na taon na si Abram. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Genesis 16:11 <i class="catch-word">ISMAEL:_ Sa wikang Hebreo, ang kahulugan ng pangalang ito'y “nakikinig ang Diyos”.

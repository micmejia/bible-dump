---
Aliases: [Genesis 17]
previous: ['Gen 16']
up: ['Genesis']
next: ['Gen 18']
---
# Genesis 17

***












###### 1 





Nang siyamnapu't siyam na taon na si Abram, nagpakita sa kanya si Yahweh at sinabi, "Ako ang Makapangyarihang Diyos. Sumunod ka sa akin at ingatan mong walang dungis ang iyong sarili habang ikaw ay nabubuhay. 











###### 2 





Ako'y makikipagtipan sa iyo at lubhang pararamihin ko ang iyong lahi." 











###### 3 





Pagkarinig nito'y nagpatirapa si Abram. Sinabi pa sa kanya ng Diyos, 











###### 4 





"Ito ang aking tipan sa iyo: Ikaw ay magiging ama ng maraming bansa. 











###### 5 





Hindi na Abram ang itatawag sa iyo kundi Abraham,[^a] sapagkat ngayo'y ginagawa kitang ama ng maraming bansa. 











###### 6 





Pararamihin ko nga ang iyong lahi at magtatatag sila ng mga bansa; at may magiging hari sa kanila. 











###### 7 





"Tutuparin ko ang aking pangako sa iyo at sa iyong lahi habang panahon, at ako'y magiging Diyos ninyo. 











###### 8 





Ibibigay ko sa iyo at sa iyong magiging lahi ang lupaing ito ng Canaan na iyong tinitirhan ngayon bilang isang dayuhan. Ito ang magiging pag-aari nila sa habang panahon, at ako ang kanilang magiging Diyos." 











###### 9 





Sinabi pa ng Diyos kay Abraham, "Ikaw at ang lahat ng susunod mong salinlahi ay dapat maging tapat sa ating kasunduan. 











###### 10 





Ganito ang inyong gagawin: lahat ng lalaki sa inyo ay tutuliin, 











###### 11 





at iyan ang magiging palatandaan ng ating tipan. 











###### 12 





Lahat ng lalaki na isisilang sa inyong lahi ay tutuliin pagsapit ng ikawalong araw, kasama rito ang mga aliping isinilang sa inyong sambahayan, gayundin ang mga aliping binili sa dayuhan. 











###### 13 





Ang palatandaang ito sa inyong katawan ang magiging katibayan ng ating walang katapusang kasunduan. 











###### 14 





Ang sinumang lalaking hindi tuli ay ititiwalag sa iyong lahi sapagkat hindi siya tumupad sa ating kasunduan." 











###### 15 





Sinabi pa rin ng Diyos kay Abraham, "Hindi na Sarai ang itatawag mo sa iyong asawa kundi Sara[^b] 











###### 16 





sapagkat siya'y pagpapalain ko. Magkakaanak ka sa kanya at siya'y magiging ina ng maraming bansa; may magiging hari mula sa kanyang mga salinlahi." 











###### 17 





Muling nagpatirapa si Abraham, ngunit napatawa siya nang kanyang maisip na siya'y matanda na. Nasabi niya sa sarili, "Magkakaanak pa ba ang isang lalaki na sandaang taóng gulang na? At si Sara! Maglilihi pa ba siya gayong siya'y siyamnapung taon na?" 











###### 18 





At sinabi niya sa Diyos, "Bakit hindi na lang po si Ismael ang magmana ng mga ipinangako ninyo sa akin?" 











###### 19 





Kaya't sumagot ang Diyos, "Hindi; ang asawa mong si Sara ay magkakaanak ng isang lalaki at tatawagin mo siyang Isaac.[^c] Makikipagtipan ako sa kanya at sa kanyang lahi magpakailanman. 











###### 20 





Tungkol naman kay Ismael, ipagkakaloob ko ang kahilingan mo: Pagpapalain ko siya at pararamihin ko rin ang kanyang lahi. Magkakaanak siya ng labindalawang prinsipe, at magiging bansang makapangyarihan ang kanyang salinlahi. 











###### 21 





Ngunit ang aking tipan sa iyo ay matutupad kay Isaac, na isisilang ni Sara sa isang taon, sa ganito ring panahon." 











###### 22 





Pagkasabi nito, nilisan ng Diyos si Abraham. 











###### 23 





Nang araw ring iyon, ayon sa utos ng Diyos, tinuli ni Abraham si Ismael at lahat ng lalaki sa kanyang sambahayan, maging ang aliping ipinanganak doon o binili. 











###### 24 





Si Abraham ay siyamnapu't siyam na taon na nang tuliin, 











###### 25 





si Ismael naman ay labingtatlo. 











###### 26 





Tinuli sila sa parehong araw, 











###### 27 





at noon ding araw na iyon tinuli ang kanyang mga alipin. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Genesis 17:5 <i class="catch-word">ABRAHAM:_ Sa wikang Hebreo, ang mga salitang “Abraham” at “ama ng maraming bansa” ay magkasintunog. [^b]: Genesis 17:15 <i class="catch-word">SARA:_ Sa wikang Hebreo, ang kahulugan ng pangalang ito ay “prinsesa”. [^c]: Genesis 17:19 <i class="catch-word">ISAAC:_ Sa wikang Hebreo, ang kahulugan ng pangalang ito ay “siya'y tumawa”.

---
Aliases: [Genesis 32]
previous: ['Gen 31']
up: ['Genesis']
next: ['Gen 33']
---
# Genesis 32

***












###### 1 





Nagpatuloy si Jacob sa paglalakbay at sinalubong siya ng mga anghel ng Diyos. 











###### 2 





Kaya't sinabi niya, "Ito ang hukbo ng Diyos," kaya tinawag niyang Mahanaim[^a] ang lugar na iyon. 











###### 3 





Nagpadala siya ng mga sugo sa kapatid niyang si Esau sa lupain ng Seir, sa lupain ng Edom. 











###### 4 





Ganito ang kanyang ipinasabi: "Ako si Jacob na abang lingkod mo. Matagal akong nanirahan sa Tiyo Laban at ngayon lamang ako uuwi. 











###### 5 





Marami akong mga baka, asno, tupa, kambing at mga alipin. Pinauna ko ang mga sugong ito upang ipakiusap sa iyo na magkasundo na tayo." 











###### 6 





Pagbalik ng mga sugo, sinabi nila, "Nakausap po namin si Esau at ngayon po'y nasa daan na siya at may kasamang apatnaraang lalaki upang salubungin kayo." 











###### 7 





Natakot si Jacob at lubhang nabahala. Kaya't pinagdalawa niyang pangkat ang kanyang mga tauhan pati mga hayop 











###### 8 





upang, kung salakayin sila ni Esau, ang isang pangkat ay makakatakas. 











###### 9 





At nanalangin si Jacob, "Diyos ni Abraham at ni Isaac, tulungan po ninyo ako! Sinabi po ninyong ako'y bumalik sa aming lupain at mga kamag-anak, at hindi ninyo ako pababayaan. 











###### 10 





Hindi po ako karapat-dapat sa lahat ng kagandahang-loob ninyo sa akin. Nang tumawid po ako sa Jordan, wala akong dala kundi tungkod, ngunit ngayon sa aking pagbabalik, dalawang pangkat na ang aking kasama. 











###### 11 





Iligtas ninyo ako sa kamay ng aking kapatid na si Esau. Nangangamba po akong sa pagkikita nami'y patayin niya kami pati mga babae at mga bata. 











###### 12 





Nangako po kayong hindi ninyo ako pababayaan. Sinabi ninyong pararamihin ninyo ang aking lahi, sindami ng mga buhangin sa dagat." 











###### 13 





Kinabukasan, si Jacob ay naghanda ng regalo para kay Esau. Pumili siya ng 











###### 14 





dalawampung barako at dalawandaang inahing kambing, dalawandaang inahing tupa at dalawampung barako, 











###### 15 





tatlumpung gatasang kamelyo na may mga anak, apatnapung inahing baka at sampung toro, at dalawampung inahing asno at sampung lalaking asno. 











###### 16 





Bawat kawan ay ipinagkatiwala niya sa isang alipin. Sinabi niya sa kanila, "Mauna kayo sa akin, ngunit huwag kayong magsasabay-sabay; lagyan ninyo ng pagitan ang bawat kawan." 











###### 17 





Sinabi niya sa naunang alipin, "Kung masalubong mo ang aking kapatid at tanungin ka, 'Sino ang iyong panginoon? Saan ka pupunta? Kaninong mga hayop ito?' 











###### 18 





Sabihin mong, 'Ito po'y galing sa inyong lingkod na si Jacob. Regalo po niya ito sa panginoon niyang si Esau.' Sabihin mo ring kasunod na ninyo ako." 











###### 19 





Ganito rin ang iniutos niya sa pangalawa, pangatlo at sa lahat ng aliping kasama ng kawan. 











###### 20 





Ipinasabi rin niya sa mga ito na siya'y kasunod nila. Inisip ni Jacob na sa ganitong paraa'y patatawarin siya ni Esau, kung sila'y magtagpo, dahil sa mga regalong padala niya. 











###### 21 





Ang mga regalong ito'y nauna sa kanya; nagpahinga muna siya sa kanyang kampo nang gabing iyon. ## Nakipagbuno si Jacob sa Peniel 











###### 22 





Nang gabi ring iyon, gumising si Jacob at itinawid sa Ilog Jabok ang dalawa niyang asawa, labing-isang anak at dalawang asawang-lingkod. 











###### 23 





Pagkatapos maitawid ang lahat niyang ari-arian, 











###### 24 





naiwang mag-isa si Jacob. Doon, nakipagbuno sa kanya ang isang lalaki hanggang sa pagbubukang-liwayway. 











###### 25 





Nang maramdaman ng lalaki na hindi niya madadaig si Jacob, hinampas niya ito sa balakang at ang buto nito'y nalinsad. 











###### 26 





Sinabi ng lalaki, "Bitiwan mo na ako at magbubukang-liwayway na!" "Hindi kita bibitiwan hangga't hindi mo ako binabasbasan," wika ni Jacob. 











###### 27 





Tinanong ng lalaki kung sino siya, at sinabi niyang siya'y si Jacob. 











###### 28 





Sinabi sa kanya ng lalaki, "Mula ngayo'y Israel[^b] na ang itatawag sa iyo, at hindi na Jacob, sapagkat nakipagbuno ka sa Diyos at sa mga tao, at ikaw ay nagtagumpay." 











###### 29 





"Ano namang pangalan ninyo?" tanong ni Jacob. "Bakit gusto mo pang malaman?" sagot naman ng lalaki. At binasbasan niya si Jacob. 











###### 30 





Sinabi ni Jacob, "Nakita ko ang mukha ng Diyos, gayunma'y buháy pa rin ako." At tinawag niyang Peniel[^c] ang lugar na iyon. 











###### 31 





Sumisikat na ang araw nang umalis siya roon at papilay-pilay na lumakad. 











###### 32 





Iyon ang dahilan kung bakit hanggang ngayo'y hindi kinakain ng mga Israelita ang litid ng pigi ng hayop, sapagkat iyon ang bahaging napilay kay Jacob. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Genesis 32:2 <i class="catch-word">MAHANAIM:_ Sa wikang Hebreo, ang kahulugan ng salitang ito ay “dalawang kampo”. [^b]: Genesis 32:28 <i class="catch-word">ISRAEL:_ Sa wikang Hebreo, ang mga salitang “Israel” at “nakipagbuno sa Diyos” ay magkasintunog. [^c]: Genesis 32:30 <i class="catch-word">PENIEL:_ Sa wikang Hebreo, ang mga salitang “Peniel” at “ang mukha ng Diyos” ay magkasintunog.

---
Aliases: [Genesis 39]
previous: ['Gen 38']
up: ['Genesis']
next: ['Gen 40']
---
# Genesis 39

***












###### 1 





Dinala nga si Jose sa Egipto at doo'y ipinagbili siya ng mga Ismaelita kay Potifar, isang Egipcio na pinuno sa pamahalaan ng Faraon at kapitan ng mga tanod sa palasyo. 











###### 2 





Sa buong panahon ng paglilingkod ni Jose sa bahay ni Potifar ay pinatnubayan siya ni Yahweh. Anumang kanyang gawin ay nagtatagumpay. 











###### 3 





Napansin ni Potifar na tinutulungan ni Yahweh si Jose, 











###### 4 





kaya ginawa niya itong katiwala sa bahay at sa lahat niyang ari-arian. 











###### 5 





Mula noon, dahil kay Jose ay pinagpala ni Yahweh ang buong sambahayan ni Potifar pati ang kanyang mga bukirin. 











###### 6 





Ipinagkatiwala ni Potifar kay Jose ang lahat, maliban sa pagpili ng kanyang kakainin. Si Jose'y matipuno at magandang lalaki. 











###### 7 





Dumating ang panahon na pinagnasaan siya ng asawa ni Potifar. Sinabi nito, "Sipingan mo ako." 











###### 8 





Tumanggi si Jose at ang sabi, "Panatag po ang kalooban ng aking panginoon sapagkat ako'y narito. Ginawa niya akong katiwala, 











###### 9 





at ipinamahala niya sa akin ang lahat sa bahay na ito, maliban sa inyo na kanyang asawa. Hindi ko po magagawa ang ganyan kalaking kataksilan at pagkakasala sa Diyos." 











###### 10 





Hindi pinapansin ni Jose ang babae kahit araw-araw itong nakikiusap na sumiping sa kanya. 











###### 11 





Ngunit isang araw, nasa bahay si Jose upang gampanan ang kanyang tungkulin. Nagkataong wala roon ang ibang mga utusan. 











###### 12 





Walang anu-ano'y hinablot ng babae ang kanyang balabal at sinabi, "Halika't sipingan mo na ako!" Patakbo siyang lumabas ngunit naiwan ang kanyang balabal sa babae. 











###### 13 





Sa pangyayaring ito, 











###### 14 





nagsisigaw ito at tinawag ang mga katulong na lalaki, "Tingnan ninyo! Dinalhan tayo ng asawa ko ng Hebreong ito para hamakin tayo. Sukat ba namang pasukin ako sa aking silid at gusto akong pagsamantalahan! Mabuti na lamang at ako'y nakasigaw. 











###### 15 





Pagsigaw ko'y kumaripas siya ng takbo, at naiwan sa akin ang kanyang damit." 











###### 16 





Itinago niya ang balabal ni Jose hanggang sa dumating ang asawa. 











###### 17 





Sinabi niya rito, "Ang Hebreong dinala mo rito'y bigla na lamang pumasok sa aking silid at gusto akong pagsamantalahan. 











###### 18 





Nang ako'y sumigaw, kumaripas ng takbo at naiwan sa akin ang kanyang balabal." 











###### 19 





Nagalit si Potifar nang marinig ang sinabi ng asawa, 











###### 20 





kaya't ipinahuli niya si Jose at isinama sa mga bilanggong tauhan ng Faraon. 











###### 21 





Ngunit si Jose ay hindi pinabayaan ni Yahweh. Ang bantay ng bilangguan ay naging napakabait sa kanya. 











###### 22 





Si Jose ay ginawa niyang tagapamahala ng lahat ng mga bilanggo, at siya ang tanging nagpapasya kung ano ang gagawin sa loob ng bilangguan. 











###### 23 





Hindi na halos nakikialam ang bantay ng bilangguan sa ginagawa ni Jose, sapagkat si Yahweh ay kasama nito at pinagtatagumpay siya sa lahat niyang gawain. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Genesis 46]
previous: ['Gen 45']
up: ['Genesis']
next: ['Gen 47']
---
# Genesis 46

***












###### 1 





Naglakbay nga si Israel, dala ang lahat niyang ari-arian. Pagdating sa Beer-seba, naghandog siya sa Diyos ng kanyang amang si Isaac. 











###### 2 





Pagsapit ng gabi, tinawag siya ng Diyos sa isang pangitain, "Jacob, Jacob!" "Narito po ako," sagot niya. 











###### 3 





"Ako ang Diyos, ang Diyos ng iyong ama," sabi sa kanya. "Huwag kang matakot na pumunta sa Egipto. Doon, ang lahi mo'y magiging isang malaking bansa. 











###### 4 





Sasamahan ko kayo roon at ibabalik muli rito. Nasa piling mo si Jose kapag ikaw ay namatay." 











###### 5 





Mula sa Beer-seba'y naglakbay si Jacob. Siya, at ang kanyang mga apo at mga manugang ay isinakay ng kanyang mga anak sa mga karwaheng ipinadala ng Faraon. 











###### 6 





Dinala rin nila sa Egipto ang kanilang mga kawan at kagamitan mula sa Canaan. Kasama nga niya 











###### 7 





ang kanyang mga anak, mga manugang at mga apo. 











###### 8 





Ito ang talaan ng lahi ni Israel na nagpunta sa Egipto--si Jacob at ang kanyang mga anak at mga apo: si Ruben na kanyang panganay 











###### 9 





at ang mga anak nitong sina Enoc, Fallu, Hezron at Carmi; 











###### 10 





si Simeon at ang mga anak nitong sina Jemuel, Jamin, Ohad, Jaquin, Zohar at si Saul na anak ng babaing taga-Canaan. 











###### 11 





Si Levi at ang mga anak nitong sina Gershon, Coat at Merari; 











###### 12 





si Juda at ang mga anak nitong sina Sela, Fares at Zara. Si Er at Onan ay namatay sa Canaan. Ang mga anak ni Fares na sina Hezron at Hamul. 











###### 13 





Si Isacar at ang mga anak nitong sina Tola, Pua, Job at Simron. 











###### 14 





Si Zebulun at ang mga anak nitong sina Sered, Elon at Jahleel. 











###### 15 





Ito ang mga anak at apo ni Jacob kay Lea na pawang ipinanganak sa Mesopotamia. Kabilang dito si Dina, ang anak na dalaga ni Jacob. Tatlumpu't tatlo silang lahat. 











###### 16 





Kasama rin dito si Gad at ang mga anak nito na sina Zifion, Hagui, Suni, Ezbon, Eri, Arodi at Areli; 











###### 17 





si Asher at ang mga anak nitong sina Jimna, Isua, Isui, Beria at ang babaing kapatid nilang si Sera. Ang mga anak ni Beria ay sina Heber at Malquiel. 











###### 18 





Ang mga anak at mga apo ni Jacob kay Zilpa, ang aliping ibinigay ni Laban kay Lea, ay labing-anim. 











###### 19 





Kabilang din sa talaang ito ang mga anak at mga apo ni Jacob kay Raquel: sina Jose at Benjamin; 











###### 20 





sina Manases at Efraim, mga anak ni Jose kay Asenat na anak ni Potifera na pari sa Heliopolis. Ang dalawang ito'y sa Egipto isinilang. 











###### 21 





Ang mga anak ni Benjamin ay sina Bela, Bequer, Asbel, Gera, Naaman, Ehi, Ros, Mupim, Hupim at Ard. 











###### 22 





Labing-apat ang mga anak at mga apo ni Jacob kay Raquel. 











###### 23 





Kabilang pa rin dito si Dan at ang bugtong niyang anak na si Husim; at 











###### 24 





si Neftali at ang mga anak nitong sina Jahzeel, Guni, Jeser at Silem. 











###### 25 





Pito ang mga anak at mga apo ni Jacob kay Bilha, ang aliping ibinigay ni Laban kay Raquel. 











###### 26 





Animnapu't anim ang mga anak at mga apo ni Jacob na nagpunta sa Egipto. Hindi kabilang dito ang kanyang mga manugang. 











###### 27 





Dalawa ang naging anak ni Jose sa Egipto, kaya ang kabuuang bilang ng sambahayan ni Jacob na natipon doon ay pitumpu. ## Si Jacob at ang Kanyang Sambahayan sa Egipto 











###### 28 





Si Juda ang isinugo ni Israel kay Jose upang siya'y salubungin. 











###### 29 





Dali-daling ipinahanda ni Jose ang sasakyan niya at sinalubong ang kanyang ama sa Goshen. Nang sila'y magkita, agad niyang niyakap ang kanyang ama, at matagal na umiyak. 











###### 30 





Sinabi naman ni Israel, "Ngayo'y handa na akong mamatay sapagkat nakita na kitang buh√°y." 











###### 31 





Sinabi ni Jose sa kanyang mga kapatid at sa buong sambahayan ni Jacob, "Ibabalita ko sa Faraon na dumating na kayo buhat sa Canaan. 











###### 32 





Sasabihin kong kayo'y mga pastol; dala ninyo ang inyong mga kawan, at lahat ninyong ari-arian. 











###### 33 





Kung ipatawag kayo ng Faraon at tanungin kung ano ang inyong gawain, 











###### 34 





sabihin ninyong kayo'y nag-aalaga na ng mga baka buhat sa pagkabata, tulad ng inyong mga ninuno. Sa gayon, maaari kayong manirahan sa lupaing ito." Sinabi niya ito sapagkat ang mga taga-Egipto'y namumuhi sa mga pastol. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

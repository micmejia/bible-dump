---
Aliases: [Genesis 7]
previous: ['Gen 6']
up: ['Genesis']
next: ['Gen 8']
---
# Genesis 7

***












###### 1 





Sinabi ni Yahweh kay Noe, "Pumasok kayong mag-anak sa barko. Sa lahat ng tao'y ikaw lamang ang nakita kong namumuhay ng matuwid. 











###### 2 





Magdala ka ng pitong pares sa bawat hayop na malinis, at isang pares naman sa di-malinis. 











###### 3 





Pitong pares din sa bawat uri ng ibon ang iyong dadalhin. Gawin mo ito upang magpatuloy ang kanilang lahi sa balat ng lupa. 











###### 4 





Pagkaraan ng isang linggo, pauulanin ko nang apatnapung araw at apatnapung gabi upang lipulin ang lahat ng aking nilikha sa daigdig." 











###### 5 





At ginawa nga ni Noe ang bawat iniutos ni Yahweh. 











###### 6 





Si Noe ay 600 taon nang bumaha sa daigdig. 











###### 7 





Pumasok nga siya sa malaking barko kasama ang kanyang asawa, mga anak, at mga manugang upang maligtas sa baha. 











###### 8 





Sa bawat uri ng hayop, malinis o hindi, sa bawat uri ng ibon at maliliit na hayop, 











###### 9 





ay nagsama siya sa barko ayon sa utos ng Diyos. 











###### 10 





Pagkaraan ng pitong araw, bumaha nga sa buong daigdig. 











###### 11 





Si Noe ay 600 taóng gulang na noon. Noong ikalabimpitong araw ng ikalawang buwan, nabuksan ang lahat ng bukal sa ilalim ng lupa. Nabuksan din ang mga bintana ng langit. 











###### 12 





Bumuhos ang ulan sa loob ng apatnapung araw at apatnapung gabi. 











###### 13 





Pumasok noon sa barko si Noe at ang kanyang asawa, kasama ang kanilang tatlong anak na lalaki na sina Shem, Ham at Jafet at ang kani-kanilang asawa. 











###### 14 





Pinapasok din niya ang bawat uri ng hayop--mailap at maamo, lumalakad at gumagapang sa lupa, at bawat uri ng ibon. 











###### 15 





Isang lalaki at isang babae ng bawat may buhay ang isinama ni Noe, 











###### 16 





ayon sa utos ng Diyos. Pagkatapos, isinara ni Yahweh ang pinto ng barko. 











###### 17 





Apatnapung araw na bumaha sa daigdig. Lumaki ang tubig at lumutang ang barko. 











###### 18 





Palaki nang palaki ang tubig habang palutang-lutang naman ang barko. 











###### 19 





Patuloy pang lumaki ang tubig hanggang sa lumubog ang lahat ng matataas na bundok, 











###### 20 





at tumaas pa nang halos pitong metro sa taluktok ng mga bundok. 











###### 21 





Namatay ang bawat may buhay sa lupa--mga ibon, maaamo at maiilap na mga hayop, lahat ng gumagapang sa lupa, at lahat ng tao. 











###### 22 





Ang lahat ng may hininga sa ibabaw ng lupa ay namatay. 











###### 23 





Ang mga tao at mga hayop sa daigdig ay nilipol ng Diyos, maliban kay Noe at sa kanyang mga kasama sa barko. 











###### 24 





Nagsimulang bumabâ ang tubig pagkatapos ng 150 araw. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

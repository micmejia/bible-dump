---
Aliases: [Hosea 1]
up: ['Hosea']
next: ['Hos 2']
---
# Hosea 1

***












###### 1 





Ang aklat na ito ay naglalaman ng mga pahayag ni Yahweh kay Hosea, na anak ni Beeri. Si Yahweh ay nagpahayag sa kanya noong panahon ng paghahari sa Juda nina Uzias, Jotam, Ahaz, at Hezekias. Si Jeroboam na anak ni Jehoas ang hari noon ng Israel. ## Ang Asawa at mga Anak ni Hosea 











###### 2 





Nang unang mangusap si Yahweh sa Israel sa pamamagitan ni Hosea, sinabi niya, "Mag-asawa ka ng isang babaing nakikipagtalik sa iba-ibang mga lalaki. Magkaroon ka ng mga anak sa kanya. Sapagkat katulad din ng babaing iyan, ang mga tao sa lupaing ito ay nagtaksil sa akin." 











###### 3 





Napangasawa nga ni Hosea si Gomer na anak ni Diblaim. Di nagtagal, ang babae ay naglihi at nanganak ng isang lalaki. 











###### 4 





Sinabi ni Yahweh kay Hosea, "Jezreel[^a] ang ipapangalan mo sa bata sapagkat paparusahan ko ang sambahayan ni Jehu dahil sa maramihang pagpaslang sa Jezreel at wawakasan ko ang kaharian ng Israel. 











###### 5 





Sa araw na iyon, wawasakin ko sa libis ng Jezreel ang lakas ng hukbong Israel." 











###### 6 





Naglihing muli si Gomer at isang babae naman ang kanyang naging anak. Sabi ni Yahweh kay Hosea, "Tawagin mo siyang Lo-ruhama[^b] sapagkat hindi ko na kahahabagan ni patatawarin man ang Israel. 











###### 7 





Ngunit kahahabagan ko ang sambahayan ni Juda. Ililigtas ko sila, subalit hindi sa pamamagitan ng pana, tabak, digmaan, mga kabayo, ni ng mga mangangabayo man, kundi sa pamamagitan ng sarili kong kapangyarihan." 











###### 8 





Nang si Lo-ruhama ay mahiwalay na sa pagpapasuso ng ina, naglihi muli si Gomer at nagsilang ng isang lalaki. 











###### 9 





At sinabi ni Yahweh, "Tawagin mo siyang Lo-ammi,[^c] sapagkat ang Israel ay hindi ko na ituturing na aking bayan at hindi na ako ang kanilang Diyos." ## Ang Israel ay Panunumbalikin 











###### 10 





Gayunma'y magiging kasindami ng buhangin sa dagat ang bilang ng mga taga-Israel, hindi mabibilang dahil sa sobrang dami. Ngayo'y sinabi sa kanila, "Kayo'y hindi ko bayan," ngunit darating ang panahon na sasabihin sa kanila, "Kayo ang mga anak ng Diyos na buháy." 











###### 11 





Muling magkakasama ang mga taga-Juda at mga taga-Israel; itatalaga nila ang isang pinuno, at muli silang uunlad at magiging sagana sa kanilang lupain. Ang araw na iyon ay magiging isang dakilang araw sa Jezreel. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Hosea 1:4 <i class="catch-word">JEZREEL:_ Sa wikang Hebreo, ang kahulugan ng salitang ito ay “ikinalat ng Diyos (bilang parusa)”. [^b]: Hosea 1:6 <i class="catch-word">LO-RUHAMA:_ Sa wikang Hebreo, ang kahulugan ng salitang ito'y “hindi kahahabagan”. [^c]: Hosea 1:9 <i class="catch-word">LO-AMMI:_ Sa wikang Hebreo, ang kahulugan ng salitang ito'y “hindi ko bayan”.

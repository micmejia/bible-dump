---
Aliases: [Isaiah 32]
previous: ['Isa 31']
up: ['Isaiah']
next: ['Isa 33']
---
# Isaiah 32

***












###### 1 





Makikita ninyo, may haring mamamahala nang matuwid, at mga pinunong magpapairal ng katarungan. 











###### 2 





Sila'y magiging kanlungan sa malakas na hangin at pananggalang sa nagngangalit na bagyo; ang katulad nila'y batis sa tuyong lupain, parang malaking batong kublihan sa disyerto! 











###### 3 





Mabubuksan ang kanilang mga mata at tainga sa pangangailangan ng mga tao. 











###### 4 





Magiging matiyaga na sila at maunawain sa bawat kilos, magiging matapat sila sa kanilang sasabihin. 











###### 5 





Ang mga hangal ay hindi na tatawaging dakila; o kaya'y sasabihing tapat ang mga sinungaling. 











###### 6 





Ang sinasabi ng mangmang ay puro kamangmangan, at puro kasamaan ang kanyang iniisip; paglapastangan kay Yahweh ang ginagawa niya't sinasabi. Minsan ma'y hindi siya nagpakain ng nagugutom o nagpainom ng nauuhaw. 











###### 7 





Masama ang gawain ng taong hangal. Ipinapahamak nila ang mahihirap sa pamamagitan ng kasinungalingan, at gumagawa ng paraan upang hindi pakinabangan ang kanilang karapatan. 











###### 8 





Ngunit ang taong marangal ay gumagawa ng tapat, at naninindigan sa kung ano ang tama. ## Paghatol at Pagpapanumbalik 











###### 9 





Kayong mga babaing pabaya, pakinggan ninyo ang aking sasabihin. 











###### 10 





Pagkalipas ng isang taon mabibigo na kayo, sapagkat wala na kayong mapipitas na bunga ng ubas. 











###### 11 





Manginig kayo sapagkat matagal kayong nagpabaya at nagwalang bahala. Maghubad kayo ng inyong kasuotan, at magsuot ng damit-panluksa. 











###### 12 





Dagukan ninyo ang inyong dibdib sa kalungkutan sapagkat wasak na ang masaganang bukirin at ang mabunga ninyong ubasan. 











###### 13 





Tinubuan na ito ng mga tinik at dawag. Tangisan ninyo ang dating masasayang tahanan, at lunsod na noo'y puno ng kagalakan. 











###### 14 





Pati ang palasyo ay pababayaan at ang pangunahing-lunsod ay mawawalan ng tao. Ang mga burol at tore ay guguho; ang lupain ay magiging tirahan ng maiilap na asno at pastulan ng mga tupa. 











###### 15 





Ngunit minsan pang ibubuhos sa atin ang espiritu ng Diyos. Ang disyerto ay magiging matabang lupa at ang bukirin ay pag-aanihan nang sagana. 











###### 16 





Ang katarungan at katuwiran ay maghahari sa buong lupain. 











###### 17 





Ang bunga ng katuwiran ay kapayapaan; at ito'y magdudulot ng katahimikan at pagtitiwala magpakailanman. 











###### 18 





Ang bayan ng Diyos ay mamumuhay sa isang payapa, ligtas, at tahimik na pamayanan. 











###### 19 





Kahit pa umulan ng yelo sa kagubatan at mapatag ang kabundukan. 











###### 20 





Magiging maligaya ang lahat dahil sa saganang tubig para sa mga pananim at malawak na pastulan ng mga baka at asno. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

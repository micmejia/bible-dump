---
Aliases: [Isaiah 8]
previous: ['Isa 7']
up: ['Isaiah']
next: ['Isa 9']
---
# Isaiah 8

***












###### 1 





Sinabi sa akin ni Yahweh, "Kumuha ka ng isang malapad na tapyas ng bato at isulat mo sa malalaking letra ang mga sumusunod: 'Kay Maher-salal-has-baz.'[^a] 











###### 2 





Ikuha mo ako ng dalawang saksing mapagkakatiwalaan: ang paring si Urias at si Zacarias na anak ni Jeberequias." 











###### 3 





Sinipingan ko ang aking asawa. Siya'y naglihi at nanganak ng isang lalaki. At sinabi sa akin ni Yahweh: "Ang ipangalan mo sa kanya'y Maher-salal-has-baz. 











###### 4 





Sapagkat bago pa siya matutong tumawag ng 'Tatay' o 'Nanay,' ang kayamanan ng Damasco at ang mga nasamsam ng Samaria ay dadalhin ng hari ng Asiria." 











###### 5 





Sinabi pa sa akin ni Yahweh: 











###### 6 





"Sapagkat tinanggihan ng bayang ito ang tubig ng Siloe na umaagos nang banayad, at nangangatog[^b] sila sa harapan ni Rezin, at ng anak ni Remalias; 











###### 7 





ipadadala sa kanila ng Panginoon ang hari ng Asiria at ang kanyang mga hukbo, na lulusob tulad ng malakas na agos ng Ilog Eufrates. 











###### 8 





Parang baha ito na aagos sa Juda, tataas ang tubig nang hanggang leeg, at lalaganap ito sa buong lupain mo, O Emmanuel." 











###### 9 





Magsama-sama man kayo mga bansa ay mawawasak din kayo! Makinig kayo, mga bansang nasa malalayong dako. Maghanda man kayo sa pakikipaglaban ay matatakot din kayo. 











###### 10 





Magplano man kayo, tiyak na kayo'y mabibigo; magpulong man kayo, wala ring mangyayari, sapagkat ang Diyos ay kasama namin. ## Binalaan ni Yahweh ang Propeta 











###### 11 





Sa pamamagitan ng kanyang dakilang kapangyarihan, binalaan ako ni Yahweh na huwag kong sundan ang mga landas na dinadaanan ng mga taong ito. 











###### 12 





Sinabi niya, "Huwag kayong maniwala sa sabwatan na sinasabi ng bansang ito; huwag kayong matakot sa kanilang kinatatakutan. 











###### 13 





Ngunit si Yahweh, ang Makapangyarihan sa lahat, ang dapat ninyong kilalanin bilang Banal. Siya ang dapat ninyong igalang at dapat katakutan. 











###### 14 





Sa dalawang kaharian ng Israel, siya'y magiging isang santuwaryo, isang batong katitisuran; bitag at patibong para sa mga naninirahan sa Jerusalem. 











###### 15 





Dahil sa kanya, marami ang babagsak, mabubuwal at masusugatan; marami rin ang masisilo at mahuhulog sa bitag." ## Babala Laban sa Pagsangguni sa Patay 











###### 16 





Ingatan mo at pagtibayin ang mensaheng ito para sa aking mga alagad. 











###### 17 





Maghihintay ako kay Yahweh na tumalikod sa sambahayan ni Jacob; at sa kanya ako aasa. 











###### 18 





Ako at ang mga anak na kaloob sa akin ni Yahweh ay palatandaan at sagisag sa Israel, mula kay Yahweh na Makapangyarihan sa lahat na naninirahan sa Bundok ng Zion. 











###### 19 





Kapag may nagsabi sa inyo: "Sumangguni kayo sa mga espiritu ng namatay at sa mga manghuhula. Hindi ba dapat sumangguni ang mga tao sa kanilang diyos at patay para sa mga buh√°y?" 











###### 20 





Ganito ang inyong isasagot, "Nasa inyo ang aral at tagubilin ng Diyos! Huwag kayong makikinig sa mga sumasangguni sa espiritu, ipapahamak lang kayo ng mga iyon." ## Panahon ng Kaguluhan 











###### 21 





Maglalakbay sila sa lupain na pagod na pagod at gutom na gutom, magwawala sila dahil sa gutom at susumpain ang kanilang hari at ang kanilang diyos. Titingala sila sa langit 











###### 22 





at igagala nila ang kanilang mata sa lupa, ngunit wala silang makikita kundi kaguluhan at kadiliman; isang nakakatakot na kadiliman kung saan sila itatapon. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Isaias 8:1 <i class="catch-word">MAHER-SALAL-HAS-BAZ:_ Sa wikang Hebreo, ang kahulugan ng pangalang ito'y <i class="catch-word">mabilis na pananalanta_ o kaya'y <i class="catch-word">isang iglap na pandarambong_ . [^b]: Isaias 8:6 <i class="catch-word">nangangatog:_ o kaya'y <i class="catch-word">nagdiriwang._

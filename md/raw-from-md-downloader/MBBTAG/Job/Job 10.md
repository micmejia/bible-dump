---
Aliases: [Job 10]
previous: ['Job 9']
up: ['Job']
next: ['Job 11']
---
# Job 10

***












###### 1 





"Ako'y nagsasawa na sa buhay kong ito, sasabihin ko nang lahat, mapapait kong reklamo. 











###### 2 





Aking Diyos, huwag n'yo muna akong hatulan, sabihin ninyo sa akin ang inyong paratang. 











###### 3 





Tama ba namang iyong pagmalupitan, parusahan at itakwil ang likha ng iyong kamay? At ang gawain ba ng masamang tao ang iyong magugustuhan? 











###### 4 





Ang iyo bang nakikita'y tulad din ng nakikita namin? 











###### 5 





Ang iyo bang buhay ay maikling tulad ng sa amin? 











###### 6 





Kung gayo'y bakit mo ako hinahanapan ng pagkakasala at kamalian? 











###### 7 





Alam mo namang wala akong kasalanan, at walang makakapagligtas sa akin mula sa iyong mga kamay. 











###### 8 





"Ang mga kamay mo ang sa aki'y lumikha, ngayo'y kamay mo rin ang sa aki'y sumisira. 











###### 9 





Di ba't mula sa lupa ay ginawa mo ako, ngayon ba'y pupulbusin at ibabalik dito? 











###### 10 





Niloob mong ako'y manggaling sa aking ama, inaruga, pinalaki sa tiyan ng aking ina. 











###### 11 





Nilagyan mo ng buto at litid ang aking katawan, saka binalutan ng balat at kalamnan. 











###### 12 





Ako'y binigyan mo ng buhay at wagas na pagmamahal, at ang pagkalinga mo ang sa aki'y bumuhay. 











###### 13 





Ngunit ngayo'y alam ko na, ang iyong balak, matagal nang panahong gusto akong ipahamak. 











###### 14 





Kapag ako'y nagkasala, ito'y iyong tinatandaan, upang ipagkait mo sa akin ang kapatawaran. 











###### 15 





Kapag ako'y nagkasala, may katapat itong parusa, kapag gumawa ako ng mabuti, wala namang gantimpala. Punung-puno ng kahihiyan, itong aking abang buhay. 











###### 16 





Kung ako'y magtagumpay, parang leon mong tutugisin, gumagamit ka pa ng himala upang ako'y kalabanin. 











###### 17 





Palagi kang may testigo laban sa akin, ang galit mo sa aki'y tumitindi bawat oras, palagi kang may naiisip na panibagong bitag. 











###### 18 





"Bakit mo hinayaang ako ay isilang pa? Namatay na sana ako bago pa mayroong sa aki'y nakakita. 











###### 19 





Bago ako isinilang ako sana'y namatay na, sa libingan sana nagtuloy mula sa tiyan ng aking ina. 











###### 20 





Maikli na ang aking buhay kaya't ako'y tigilan mo na upang sa aking natitirang araw makadama ng kaunting ginhawa. 











###### 21 





Ako'y malapit nang pumanaw, at hindi na magbabalik; ang pupuntahan ko'y madilim at mapanglaw na daigdig. 











###### 22 





Isang lupain ng anino at kaguluhan, na ang pinakailaw ay ang kadiliman." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

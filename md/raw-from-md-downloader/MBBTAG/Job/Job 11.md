---
Aliases: [Job 11]
previous: ['Job 10']
up: ['Job']
next: ['Job 12']
---
# Job 11

***












###### 1 





Sumagot naman si Zofar na isang Naamita, 











###### 2 





"Palalampasin na lang ba ang napakarami mong sinabi? Tama ba ang isang tao kapag ito ay maraming salita? 











###### 3 





Akala mo ba'y di masasagot ang mga sinabi mo, at sa iyong pangungutya, kami'y di na makapagsasalita? 











###### 4 





Ipinipilit mong tama ang iyong paniniwala, at sa harap ng Diyos ika'y malinis na lubos. 











###### 5 





Magsalita sana ang Diyos upang ika'y masagot. 











###### 6 





Upang masabi sa iyo ang mga lihim ng karunungan, sapagkat napakalalim ng kanyang kaalaman, parusa nga niya sa iyo'y mas maliit kaysa iyong kasalanan. 











###### 7 





"Masusukat mo ba ang kapangyarihan ng Diyos? Kanyang kadakilaan, iyo bang maaabot? 











###### 8 





Higit itong mataas kaysa kalangitan, at mas malalim kaysa daigdig ng mga patay. 











###### 9 





Malawak pa iyon kaysa sanlibutan, higit na malaki kaysa karagatan. 











###### 10 





Kung dakpin ka ng Diyos at iharap sa hukuman, mayroon bang sa kanya'y makakahadlang? 











###### 11 





Kilala ng Diyos ang taong walang kabuluhan, kitang-kita niya ang kanilang kasamaan. 











###### 12 





Ang hangal ay maaaring tumalino kung ang mailap na asno ay ipinanganak nang maamo. 











###### 13 





"Ang iyong puso, Job, sa Diyos mo isuko at sa kanya iabot ang mga kamay mo. 











###### 14 





Alisin mo ang kasalanan sa iyong mga kamay, linisin mo sa kasamaan ang iyong tahanan. 











###### 15 





At taas noo kang haharap sa sanlibutan, matatag ang loob, walang kinatatakutan. 











###### 16 





Mga pagdurusa mo ay malilimutan, para lamang itong bahang nagdaan. 











###### 17 





Magliliwanag ang iyong buhay, higit pa sa sikat ng araw, ang buhay mong nagdilim ay magbubukang-liwayway. 











###### 18 





Papanatag ang buhay mo at mapupuno ng pag-asa; iingatan ka ng Diyos, at bibigyan ng pahinga. 











###### 19 





Wala kang kaaway na katatakutan; maraming lalapit sa iyo upang humingi ng tulong. 











###### 20 





Ngunit ang masama, kabiguan ang madarama, walang kaligtasan kahit saan sila magpunta, at kamatayan lamang ang kanilang pag-asa." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

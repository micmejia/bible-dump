---
Aliases: [Job 12]
previous: ['Job 11']
up: ['Job']
next: ['Job 13']
---
# Job 12

***












###### 1 





Ang sagot ni Job: 











###### 2 





"Walang duda na ikaw ang tinig ng bayan; kapag ika'y namatay, karunungan ay kasama mong papanaw. 











###### 3 





Kung may pang-unawa ka, ako'y mayroon din, di mo masasabing higit ka kaysa akin, lahat ng sinabi mo'y nalalaman ko rin. 











###### 4 





Pinagtatawanan ako ngayon ng aking mga kaibigan, kahit ako ay matuwid at walang kasalanan, minsan din nama'y sinagot ng Diyos ang aking kahilingan. 











###### 5 





Maginhawa ka ngayon, ngunit ako'y iyong kinukutya, hinahampas mo ang isang taong babagsak na sa hina. 











###### 6 





Ang mga tulisan at masasamang tao'y panatag ang buhay, kahit ang dinidiyos nila ay ang lakas nilang taglay. 











###### 7 





"Sa mga hayop at mga ibon ika'y may matututunan, magtanong ka sa kanila, at ikaw ay tuturuan. 











###### 8 





Kausapin mo ang lupa at ikaw ay tuturuan, magpapahayag sa iyo ang mga isda sa karagatan. 











###### 9 





Silang lahat ay nakakaalam na ang Diyos ang sa kanila'y lumalang. 











###### 10 





Ang Diyos ang nagpapagalaw sa lahat ng bagay, ang buhay ng bawat isa ay nasa kanyang mga kamay. 











###### 11 





Nalalasahan ng dila ang mga pagkain, naririnig ng tainga ang salitang dumarating. 











###### 12 





"Ang matatanda ay may taglay na karunungan, pinalawak ang unawa sa haba ng karanasan. 











###### 13 





Ngunit likas sa Diyos ang kaalaman at kapangyarihan, taglay niya'y karunungan at katalinuhan. 











###### 14 





Walang makakapagtayo muli ng kanyang giniba, sinumang ikulong niya'y walang makakapagpalaya. 











###### 15 





Nagkakaroon ng tagtuyot kapag pinigilan niya ang ulan, dumarating ang baha kapag tubig ay kanyang pinakawalan. 











###### 16 





"Makapangyarihan siya at laging nagtatagumpay, ang mandaraya at dinadaya ay nasa kanyang mga kamay. 











###### 17 





Inaalis niya sa mga pinuno ang taglay nilang dunong, ginagawa niyang hangal ang mga hukom. 











###### 18 





Inaalis niya sa mga hari ang pamamahala, at sila'y ginagapos niya ng mga tanikala. 











###### 19 





Maging mga pari'y kanyang hinihiya, mga nasa kapangyarihan kanyang ibinabab√¢. 











###### 20 





Mga pinagkakatiwalaang tao'y kanyang pinatatahimik, talino ng matatanda'y kanya ring inaalis. 











###### 21 





Mga pinuno'y inilalagay niya sa kahihiyan, mga namamahala'y inaalisan niya ng kalakasan. 











###### 22 





Pinakamalalim na hiwaga'y kanyang inihahayag, maitim na kadilima'y pinapalitan niya ng liwanag. 











###### 23 





Mga bansa'y pinapalakas niya't pinapalawak, ngunit kanya ring ginagapi at tuloy winawasak. 











###### 24 





Karunungan ng mga hari'y ginagawang kahangalan, sa pagpapasya'y nalilito, di alam ang pupuntahan. 











###### 25 





Sa dilim sila'y nangangapa, sa paglakad ay naliligaw, animo'y mga lasing, sa daan ay sumusuray. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Job 13]
previous: ['Job 12']
up: ['Job']
next: ['Job 14']
---
# Job 13

***












###### 1 





"Lahat ng sinabi mo ay narinig ko na rin, 











###### 2 





Ang alam mo'y alam ko rin, hindi ka higit sa akin. 











###### 3 





Hindi kayo ang kausap ko kundi ang Diyos na Makapangyarihan, sa kanya ko idudulog itong aking kalagayan. 











###### 4 





Ngunit kayo'y mga sinungaling, tulad ninyo'y manggagamot, na walang kayang pagalingin. 











###### 5 





Tumahimik na lamang sana kayo, baka akalain pa ng iba na kayo'y matalino. 











###### 6 





Pakinggan ninyo ngayon ang aking sasabihin, at ang aking panig ay inyong unawain. 











###### 7 





Bakit ba kayo'y nagsasalita ng di katotohanan? Makatutulong ba sa Diyos ang inyong kasinungalingan? 











###### 8 





Kayo ba ang tatayo at siya ay ipaglalaban? Kayo ba ang magtatanggol sa kanyang kalagayan? 











###### 9 





Kung siyasatin kayo ng Diyos, ano kaya ang makikita, siya ba'y inyong madadayang tulad ng iba? 











###### 10 





Tiyak na siya'y magagalit, kayo ay pagsasabihan, kahit pa lihim na mayroon kayong kinikilingan. 











###### 11 





Sasakmalin kayo ng takot pagkat siya'y makapangyarihan. 











###### 12 





Mga kasabihan ninyo'y walang silbi tulad ng abo, singhina ng putik ang mga katuwiran ninyo. 











###### 13 





"Tumahimik na lang kayo at ako'y pasalitain, hayaang mangyari ang mangyayari sa akin. 











###### 14 





Nakahanda akong itaya ang buhay kong angkin. 











###### 15 





Hindi ako natatakot kung ako man ay patayin, maiharap lamang sa kanya itong aking usapin. 











###### 16 





Maaaring iligtas ako ng aking katapangan, sapagkat wala namang masamang tao na makakaharap sa Maykapal. 











###### 17 





Pakinggan mong mabuti itong aking sasabihin, itong paliwanag ko ay iyong unawain. 











###### 18 





Nakahanda akong ilahad ang aking panig, sapagkat alam ko namang ako ay nasa katuwiran. 











###### 19 





"O Diyos, lalapit ka ba upang ako'y usigin? Kung gayon, handa akong manahimik at mamatay. 











###### 20 





Mayroon akong dalawang kahilingan, at ako'y di magtatago kung iyong papayagan. 











###### 21 





Itigil mo na itong pagpaparusa sa akin, at sa takot ay huwag mo akong patayin. 











###### 22 





"Magsalita ka, at aking tutugunin, o kaya'y sagutin mo ang aking sasabihin. 











###### 23 





Saan ba ako nagkamali, ano ba ang aking kasalanan? Pagkakasala ko'y maaari ko bang malaman? 











###### 24 





"Bakit ako'y iyong pinagtataguan? Bakit itinuturing mo akong isang kaaway? 











###### 25 





Para akong isang dahon, huwag mo na akong takutin, ang katulad ko'y ipa, na tinatangay ng hangin. 











###### 26 





Kay pait naman ng iyong mga paratang, kasalanan ko noong ako'y bata iyo pang ibinibilang. 











###### 27 





Itong aking mga paa'y nilagyan pa ng gapos, tinitingnan, sinusuri ang aking bawat kilos. 











###### 28 





Kaya't ako'y parang kahoy na nabubulok, parang damit na nasisira, unti-unting nauubos. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

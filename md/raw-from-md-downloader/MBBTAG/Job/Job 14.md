---
Aliases: [Job 14]
previous: ['Job 13']
up: ['Job']
next: ['Job 15']
---
# Job 14

***












###### 1 





"Ang buhay ng tao'y maikli lamang, subalit punung-puno ng kahirapan. 











###### 2 





Tulad ng bulaklak na namumukadkad, nalalanta at nalalagas, parang aninong nagdaraan, naglalaho at napaparam. 











###### 3 





Titingnan mo pa ba ang ganitong nilalang? Dadalhin mo pa ba siya sa hukuman? 











###### 4 





Mayroon bang malinis na magmumula, sa taong marumi at masama? 











###### 5 





Sa simula pa'y itinakda na ang kanyang araw, at bilang na rin ang kanyang mga buwan, nilagyan mo na siya ng hangganan na hindi niya kayang lampasan. 











###### 6 





Lubayan mo na siya at pabayaan, nang makatikim naman kahit kaunting kaginhawahan. 











###### 7 





"Kahoy na pinutol ay may pag-asa, muli itong tutubo at magsasanga. 











###### 8 





Kahit pa ang ugat nito ay matanda na, at mamatay ang puno sa kinatatamnan niya, 











###### 9 





ngunit ito'y nag-uusbong kapag diniligan, ito'y magsasanga tulad ng batang halaman. 











###### 10 





Ngunit ang tao kapag namatay, iyon na ang kanyang katapusan, pagkalagot ng kanyang hininga, saan naman kaya siya pupunta? 











###### 11 





"Tulad ng ilog na tumigil sa pag-agos, at gaya ng lawa na ang tubig ay naubos. 











###### 12 





Ngunit ang tao kapag namatay hindi na babangon hanggang ang langit ay maparam. 











###### 13 





Itago mo na sana ako sa daigdig ng mga patay, hanggang sa ang poot mo'y mapawi nang lubusan, at muli mong maalala ang aking kalagayan. 











###### 14 





Kung ang tao ay mamatay, siya kaya'y muling mabubuhay? Ngunit para sa akin, paglaya ko sa hirap ay aking hihintayin. 











###### 15 





Ikaw ay tatawag at ako'y sasagot, sa iyong nilikha, ikaw ay malulugod. 











###### 16 





Kung magkagayon, bawat hakbang ko'y iyong babantayan, di mo na tatandaan ang aking mga kasalanan. 











###### 17 





Ang mga kasalanan ko'y iyong patatawarin, lahat ng kasamaan ko'y iyong papawiin. 











###### 18 





"Darating ang araw na guguho ang kabundukan, malilipat ng lugar mga batong naglalakihan. 











###### 19 





Sa buhos ng tubig, ang bato ay naaagnas, ang lupang matigas sa baha ay natitibag, gayon ang pag-asa ng tao, kapag iyong winasak. 











###### 20 





Nilulupig mo ang tao at tuluyang naglalaho, sa sandali ng kamatayan nagbabago ang kanyang anyo. 











###### 21 





Anak man niya'y parangalan, hindi na niya malalaman, hindi na rin mababatid kung bigyan silang kahihiyan. 











###### 22 





Ang kanya lamang nadarama ay sakit ng sariling katawan, ang tanging iniisip ay ang sariling kalungkutan." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

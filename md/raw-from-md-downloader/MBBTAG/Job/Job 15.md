---
Aliases: [Job 15]
previous: ['Job 14']
up: ['Job']
next: ['Job 16']
---
# Job 15

***












###### 1 





Ang sagot ni Elifaz na taga-Teman, 











###### 2 





"Mga salita mo'y pawang kahangalan, ang sinasabi mo ay parang hangin lang. 











###### 3 





Ang sinasabi mo'y salita ng isang hangal, di ka maililigtas ng salitang walang saysay. 











###### 4 





Kung ikaw ang masusunod, wala nang matatakot sa Diyos, at nais mong hadlangan ang sa kanya'y dumudulog. 











###### 5 





Kasamaan mo'y nahahalata sa iyong mga salita, nais mo pang magtago sa mga salitang may daya. 











###### 6 





Kaya nga ang humahatol sa iyo ay hindi ako, salita mong binibigkas ang humatol sa iyo. 











###### 7 





"Akala mo ba'y ikaw ang unang taong isinilang? Nauna ka pa ba sa mga kabundukan? 











###### 8 





Naroon ka ba nang sabihin ng Diyos ang kanyang plano, o sa palagay mo'y ikaw lang ang may talino? 











###### 9 





Ano ba ang alam mo na di namin nalalaman? Lahat ng naiintindihan mo'y amin ding nauunawaan. 











###### 10 





Ang mga may uban sa buhok ay aming kasama, mga taong matatanda pa sa iyong ama. 











###### 11 





"Inaaliw ka ng Diyos ngunit ayaw mong pansinin, ang banayad naming payo na sa puso nanggagaling. 











###### 12 





Bakit nagmamatigas pa, ipinipilit ang sarili? Mga mata'y nanlilisik, kapag tinitingnan kami. 











###### 13 





Bakit ba ang galit mo'y sa Diyos ibinubunton at sa kanya iniuukol ang salitang walang hinahon? 











###### 14 





"Sino ba ang walang sala, at malinis na lubos? Sinong isinilang na matuwid sa harap ng Diyos? 











###### 15 





Kung doon sa mga anghel, tiwala ng Diyos ay di lubusan, kahit silang nasa langit ay mayroon ding pagkukulang. 











###### 16 





Gaano pa kaya ang taong nasanay sa kasamaan, laging uhaw sa masama at hindi tama. 











###### 17 





"Makinig ka at sa iyo'y aking sasabihin, ang lahat ng nakita ko at naabot ng paningin. 











###### 18 





Mga taong matatalino ang sa akin ay nagturo, mga katotohanang inilahad ng kanilang mga ninuno. 











###### 19 





Ang lupain ay sa kanila lamang ibinigay at walang dayuhan na sa kanila'y nakipanirahan. 











###### 20 





"Ang taong mapang-api at puno ng kasamaan, laging nasa ligalig habang siya'y nabubuhay. 











###### 21 





Lagi siyang makakarinig nakakatakot na tinig, papasukin siya ng tulisan kung kailan siya'y tahimik. 











###### 22 





Hindi siya makakatakas sa lagim ng kamatayan pagkat mayroong tabak na sa kanya'y nag-aabang. 











###### 23 





Mga buwitre'y naghihintay upang kainin ang kanyang bangkay,[^a] alam niyang madilim ang kanyang kinabukasan. 











###### 24 





Takot ang naghahari sa buo niyang katauhan, parang laging hinahabol ng haring makapangyarihan. 











###### 25 





"Ganito ang sasapitin ng taong nagyayabang at ng humahamon sa Diyos na Makapangyarihan. <sup class="versenum">26-27</sup>Ipinagmamalaki pa ang ginagawang pagsuway at ang palagi niyang hawak ay kanyang kalasag, at ang hangad ay habulin at labanan ang Maykapal. 











###### 28 





Siya ay nanakop ng maraming bayan, mga bahay na nilisan ay kanyang kinamkam, ngunit mga iyon ay mawawasak pagdating ng digmaan. 











###### 29 





Ang kayamanan niya ay hindi magtatagal, maging ang buhay niya'y madali ring papanaw. 











###### 30 





Sa gitna ng dilim siya'y makukubkob, siya'y matutulad sa punongkahoy na nasunog, na ang bulaklak ay tinatangay ng hangin. 











###### 31 





Dahil nagtiwala siya sa kahangalan, kahangalan din ang kanyang kabayaran. 











###### 32 





Maaga niyang tatanggapin ang kanyang kabayaran, tulad ng sangang nalanta, di na muling mananariwa. 











###### 33 





Makakatulad niya'y ubas na kahit hilaw na bunga'y nalalagas, at tulad ng olibo na ang mga bulaklak ay nalalaglag. 











###### 34 





Walang matitira sa lahi ng masama, masusunog ang bahay na sa suhol nagmula. 











###### 35 





Ganyan ang mga taong nagbabalak ng kasamaan, pandaraya ang palaging nasa puso at isipan." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Job 15:23 <i class="catch-word">Mga buwitre'y…bangkay:_ Sa ibang manuskrito'y <i class="catch-word">Gaya ng isang lagalag na naghahanap ng tinapay at nagsasabing, “Nasaan na?”_

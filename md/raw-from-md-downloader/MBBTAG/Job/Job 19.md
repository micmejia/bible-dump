---
Aliases: [Job 19]
previous: ['Job 18']
up: ['Job']
next: ['Job 20']
---
# Job 19

***












###### 1 





Ang sagot ni Job, 











###### 2 





"Hanggang kailan ninyo ako pahihirapan sa mga salitang inyong binibitawan? 











###### 3 





Maraming ulit na ninyo akong nilait, di na kayo nahiya na sa aki'y magmalabis. 











###### 4 





Kung nakagawa man ako ng kasalanan; walang ibang mananagot kundi ako lamang. 











###### 5 





Akala ninyo kayo'y mas mabuti kaysa akin, pinagbabatayan ninyo'y ang hirap kong pasanin. 











###### 6 





Dapat ninyong malaman, ang Diyos ang may gawa nito; ang bitag niyang iniumang ay nasa paligid ko. 











###### 7 





Tumututol ako sa ganitong karahasan, ngunit walang nakikinig sa sigaw kong katarungan. 











###### 8 





Hinarangan ng Diyos ang aking daraanan; binalot niya ng dilim ang landas kong lalakaran. 











###### 9 





Inalis niyang lahat ang aking kayamanan, sinira pa niya ang aking karangalan. 











###### 10 





Saanman ako bumaling, ako'y kanyang pinapalo, parang punong binunot, pag-asa ko'y natutuyo. 











###### 11 





Matindi ang galit ng Diyos sa akin; isang kaaway ang sa aki'y kanyang turing. 











###### 12 





Ang hukbo niya ay tinipon at ako ay kinubkob, ang aking tahanan ay kanilang sinakop. 











###### 13 





"Ang mga kapatid ko'y pinalayo niya sa akin; mga dating kakilala, hindi na ako pinapansin. 











###### 14 





Pati mga kamag-anak ko'y nag-alisan; naiwan akong walang kaibigan. 











###### 15 





Dati kong mga panauhi'y di na ako kilala; para na akong dayuhan sa aking mga alila. 











###### 16 





Ang utos ko sa kanila'y hindi na rin pinapansin, makiusap man ako'y ayaw pa rin akong sundin. 











###### 17 





Pati na ang asawa ko'y nandidiri sa akin; mga kapatid ko sa laman, ayaw akong makapiling. 











###### 18 





Ako'y kinukutya ng mga batang paslit; kapag ako'y nakita, pinagtatawanan at nilalait. 











###### 19 





Mga kaibigan kong matalik sa akin ay nasusuklam, ang mga minamahal ko, ako'y nilalayuan. 











###### 20 





Buto't balat na lamang ang natitira sa akin, ang pag-asa kong mabuhay, maliit na at katiting. 











###### 21 





Mga kaibigan ko, sa akin sana'y mahabag; kamay na ng Diyos ang sa aki'y humahampas. 











###### 22 





Bakit n'yo ako inuusig tulad ng ginagawa ng Diyos? Di pa ba kayo masaya sa kahirapan kong lubos? 











###### 23 





"Ang mga salita ko sana'y maisulat at maitala sa isang buong aklat! 











###### 24 





At maiukit sa bato itong mga sinabi ko upang habang panaho'y mabasa ng mga tao. 











###### 25 





Ngunit alam kong di natutulog ang aking Tagapagligtas,[^a] na magtatanggol sa akin pagdating ng wakas. 











###### 26 





Pagkatapos na maubos itong aking buong balat, makikita ko ang Diyos kahit laman ay maagnas. 











###### 27 





Siya'y aking mamamasdan, at mukhaang makikita; siya'y makikilala nitong aking mga mata. Ang puso ko'y nananabik na masdan ko na siya. 











###### 28 





"Ako ay patuloy ninyong uusigin, pagkat iniisip ninyong ang sala nga ay sa akin. 











###### 29 





Kayo sana ay mag-ingat sa talim nitong tabak, na siyang maghahatid ng parusa sa kasalanan, upang inyong malamang may hahatol nga sa wakas." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Job 19:25 <i class="catch-word">Ngunit…Tagapagligtas:_ o kaya'y <i class="catch-word">Ngunit alam kong buháy ang aking Tagapagligtas_ .

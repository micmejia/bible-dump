---
Aliases: [Job 2]
previous: ['Job 1']
up: ['Job']
next: ['Job 3']
---
# Job 2

***












###### 1 





Muling humarap kay Yahweh ang mga anak ng Diyos,[^a] at naroon din si Satanas.[^b] 











###### 2 





Tinanong ni Yahweh si Satanas,[^c] ang Tagapagparatang. "Saan ka nanggaling?" Sumagot si Satanas,[^d] "Nagpapabalik-balik at naglilibot ako sa buong daigdig." 











###### 3 





"Napansin mo ba ang lingkod kong si Job?" tanong ni Yahweh. "Wala siyang katulad sa daigdig. Mabuti siyang tao, sumasamba sa akin, at umiiwas sa masamang gawain. Hinimok mo akong pinsalain siya kahit walang sapat na dahilan, subalit nananatili pa rin siyang tapat sa akin," sabi pa ni Yahweh. 











###### 4 





Sumagot si Satanas,[^e] "Kahit anong bagay ay ibibigay ng tao, huwag lamang siyang mamatay. 











###### 5 





Subukin ninyong saktan ang kanyang katawan at sigurado kong susumpain niya kayo nang harap-harapan!" 











###### 6 





Sinabi ni Yahweh, "Kung gayon, gawin mo ang gusto mong gawin sa kanya, huwag mo lamang siyang papatayin." 











###### 7 





Kaya umalis si Satanas[^f] sa harapan ni Yahweh at tinadtad ng nagnanaknak na sugat ang buo nitong katawan mula ulo hanggang talampakan. 











###### 8 





Naupo si Job sa tabi ng basurahan at kinamot niya ng isang pirasong basag na palayok ang kanyang mga sugat. 











###### 9 





Sinabi ng kanyang asawa, "Mananatili ka pa bang matuwid? Sumpain mo ang Diyos at nang mamatay ka na!" 











###### 10 





Ang sagot ni Job, "Hindi mo naiintindihan ang iyong sinasabi. Pagpapala lang ba ang tatanggapin mo sa Diyos? Hindi ba natin tatanggapin kung bigyan niya tayo ng pagdurusa?" Sa kabila ng kanyang paghihirap, hindi nagsalita si Job ng laban sa Diyos. ## Dinalaw si Job ng Kanyang mga Kaibigan 











###### 11 





Ang masamang nangyari kay Job ay nabalitaan ng tatlo niyang kaibigang si Elifaz na Temaneo, si Bildad na Suhita, at si Zofar na Naamita. Nagkasundo silang tatlo na dalawin si Job upang palakasin ang loob niya at makiramay sa kanya. 











###### 12 





Malayo pa sila'y nakita na nila si Job ngunit hindi nila ito nakilala. Nang makilala nila ito, hindi nila napigilang umiyak nang malakas. Pinunit nila ang kanilang mga damit at naglagay ng abo sa ulo dahil sa pagdadalamhati. 











###### 13 





Pitong araw at pitong gabi silang naupo sa lupa kasama ni Job. Ngunit hindi nila ito pinagsabihan ng kahit ano sapagkat nakikita nilang hirap na hirap ito sa kanyang kalagayan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Job 2:1 <i class="catch-word">mga anak ng Diyos:_ o kaya'y <i class="catch-word">mga nilalang mula sa langit_ . [^b]: Job 2:1 <i class="catch-word">Satanas:_ o kaya'y <i class="catch-word">ang Tagapagparatang_ . [^c]: Job 2:2 <i class="catch-word">Satanas:_ o kaya'y <i class="catch-word">ang Tagapagparatang_ . [^d]: Job 2:2 <i class="catch-word">Satanas:_ o kaya'y <i class="catch-word">ang Tagapagparatang_ . [^e]: Job 2:4 <i class="catch-word">Satanas:_ o kaya'y <i class="catch-word">ang Tagapagparatang_ . [^f]: Job 2:7 <i class="catch-word">Satanas:_ o kaya'y <i class="catch-word">ang Tagapagparatang_ .

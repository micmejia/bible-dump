---
Aliases: [Job 20]
previous: ['Job 19']
up: ['Job']
next: ['Job 21']
---
# Job 20

***












###### 1 





Sinabi ni Zofar na Naamita, 











###### 2 





"Ang iyong mga sinabi ay hindi ko na nagugustuhan kaya hindi ko na mapigilan ang pagsali sa usapan. 











###### 3 





Ang iyong mga sinabi ay puro panlalait, kaya't tugon ko ngayo'y aking ipababatid. 











###### 4 





"Hindi mo ba nalalaman na buhat pa sa simula, nang ang tao ay ilagay sa ibabaw ng lupa, 











###### 5 





ang pagmamataas ng masama ay di nagtatagal, 











###### 6 





umabot man sa langit ang kanyang katanyagan, at ang kanyang ulo, sa ulap ay umabot man. 











###### 7 





Ngunit tulad ng alabok, ganap siyang mapaparam; ang hantungan niya'y hindi alam ng sinuman. 











###### 8 





Siya'y parang panaginip na mawawala, parang pangitain sa gabi, di na muling makikita. 











###### 9 





Di na siya muli pang makikita ng mga dating kaibigan at kapamilya. 











###### 10 





Makikisama sa mahihirap ang kanyang mga anak; kayamanang kinamkam, mapapabalik lahat. 











###### 11 





Ang lakas ng kabataan na dati niyang taglay, kasama niyang mahihimlay sa alabok na hantungan. 











###### 12 





"Ang lasa ng kasamaan para sa kanya ay matamis, ninanamnam pa sa dila, samantalang nasa bibig. 











###### 13 





Itong kanyang kasamaan ay hindi niya maiwan; kahit gusto man niyang iluwa ay di niya magagawa. 











###### 14 





Ngunit nang ito'y lunukin, dumaan sa lalamunan, ubod pala ng pait, lason sa katawan. 











###### 15 





Kayamanang kinamkam niya, kanya ngayong isusuka; palalabasin nga ng Diyos mula sa kanyang bituka. 











###### 16 





Ang nilulunok ng taong masama ay tulad ng kamandag, parang tuklaw ng isang ahas na sa kanya ay papatay. 











###### 17 





Ang mga ilog at batis na siyang dinadaluyan ng pulot at gatas ay di na niya mamamasdan. 











###### 18 





Di rin niya papakinabangan lahat ng pinaghirapan; di niya malalasap ang naipong kayamanan, 











###### 19 





sapagkat ang mahihirap ay inapi niya, kinamkam ang mga bahay na itinayo ng iba. 











###### 20 





"Kanyang pagkagahaman ay walang katapusan, walang nakakaligtas sa kanyang kasakiman. 











###### 21 





Kapag siya'y kumakain, wala siyang itinitira, ngunit ang kasaganaan niya ngayo'y magwawakas na. 











###### 22 





Sa kanyang kasaganaan, daranas ng kagipitan at siya'y daratnan ng patung-patong na kahirapan. 











###### 23 





Kumain na siya't magpakabusog! Matinding galit ng Diyos sa kanya'y ibubuhos. 











###### 24 





Makaligtas man siya sa tabak na bakal, palasong tanso naman ang sa kanya'y magbubuwal. 











###### 25 





Kapag ito'y itinudla sa apdo niya ay tutusok; kung makita niya ito, manginginig siya sa takot. 











###### 26 





Matinding kadiliman ang sa kanya'y naghihintay; masusunog siya sa apoy na hindi namamatay. Wala ring matitira sa kanyang pamilya. 











###### 27 





Ipahahayag ng langit ang kasamaan ng taong ito, laban sa kanya, ang lupa'y magpapatotoo. 











###### 28 





Ang lahat ng kayamanan niya ay sisirain, sa galit ng Diyos ito ay tatangayin. 











###### 29 





"Ganito ang sasapitin ng lahat ng masasama, kapasyahan ng Diyos, sa kanila'y itinakda." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

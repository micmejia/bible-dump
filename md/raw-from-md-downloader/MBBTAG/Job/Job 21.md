---
Aliases: [Job 21]
previous: ['Job 20']
up: ['Job']
next: ['Job 22']
---
# Job 21

***












###### 1 





Ang sagot ni Job, 











###### 2 





"Pakinggan ninyong mabuti itong aking sasabihin; ituturing ko nang ito'y pag-aliw sa akin. 











###### 3 





Ako muna'y inyong pagsalitain, at pagkatapos nito, saka na ninyo laitin. 











###### 4 





"Di laban sa tao itong aking hinanakit, may sapat akong dahilan, kung bakit hindi makatiis. 











###### 5 





Tingnan ninyo ang hitsura ko, hindi pa ba ito sapat upang tumahimik na kayo at walang salitang mabigkas? 











###### 6 





Tuwing iisipin ko itong sinapit ko, ako'y nanginginig at nanlulumo. 











###### 7 





Bakit kaya ang masama'y hinahayaan pang mabuhay, tumatanda pa at nagtatagumpay? 











###### 8 





Mayroon silang mga anak at mga apo, naabutan pa nila ang paglaki ng mga ito. 











###### 9 





Hindi pinipinsala ang kanilang mga tahanan; parusa ng Diyos ay di nila nararanasan. 











###### 10 





Ang pagdami ng kanilang mga hayop ay mabilis, ang inahin nilang baka'y nasa ayos kung magbuntis. 











###### 11 





Ang kanilang mga anak ay naghahabulan, parang tupang naglalaro at mayroon pang sayawan. 











###### 12 





Umaawit sa saliw ng tamburin at lira, umiindak, nagsasayaw sa tunog ng mga plauta. 











###### 13 





Ang buong buhay nila'y puspos ng kasaganaan; at mapayapa ang kanilang pagharap sa kamatayan. 











###### 14 





"Sinasabi nila sa Diyos, 'Huwag mo kaming pakialaman. Ayaw naming alamin ang iyong kalooban! 











###### 15 





Sino ba ang Makapangyarihang Diyos upang sambahin namin? At ano bang mapapala kung sa kanya'y mananalangin?' 











###### 16 





Ang akala nila, sa sariling lakas galing ang tagumpay, ngunit di ako sang-ayon sa kanilang palagay. 











###### 17 





"Ilawan ba ng masama'y pinatay nang minsan? Sila ba ay dumanas ng matinding kahirapan, at ang parusa ng Diyos, sa kanila ba'y ipinataw? 











###### 18 





Itinulad ba sa dayaming nililipad nitong hangin o ipang walang laman, tinatangay sa papawirin? 











###### 19 





"Sinasabi ninyong ang anak ay pinaparusahan dahil sa sala ng kanyang magulang. Parusahan sana ng Diyos ang mismong may kasalanan! 











###### 20 





Sa gayo'y mararanasan nila ang kahirapang sasapitin; sa parusa ng Makapangyarihang Diyos, sila ang pagdanasin. 











###### 21 





Kapag ang isang tao'y binawian ng buhay, ano pang pakialam niya sa pamilyang naiwan? 











###### 22 





Sinong makakapagturo ng dapat gawin ng Diyos, na siyang humahatol sa buong sansinukob? 











###### 23 





"May taong namamatay sa gitna ng kasaganaan, panatag ang katayuan, maginhawa ang kabuhayan. 











###### 24 





Katawan niya ay malusog, at malalakas ang tuhod. 











###### 25 





Mayroon namang namamatay sa kahirapan, ni hindi nakalasap kahit kaunting kaligayahan. 











###### 26 





Ngunit pareho silang sa alabok nahihimlay, at kapwa inuuod ang kanilang katawan. 











###### 27 





"Alam ko kung ano ang binabalak ninyong gawin at ang masamang iniisip ninyo laban sa akin. 











###### 28 





Tiyak na itatanong ninyo kung nasaan ang tahanan ng taong namuhay sa kasamaan. 











###### 29 





"Hindi ba ninyo naitatanong sa mga manlalakbay, mga ulat nila'y hindi ba ninyo pinaniniwalaan? 











###### 30 





Sa panahon ng kahirapan at kasawiang-palad, di ba't ang masama ay laging naliligtas? 











###### 31 





Sa kanyang kasamaa'y walang nagpapamukha, walang naniningil sa masama niyang gawa. 











###### 32 





Kapag siya ay namatay at inihatid na sa hukay, maraming nagbabantay sa kanyang libingan. 











###### 33 





Napakaraming sa kanya'y maghahatid sa libing, pati lupang hihigan niya, sa kanya ay malambing. 











###### 34 





Ngunit pang-aaliw ninyo'y walang kabuluhan, pagkat lahat ng sagot ninyo'y pawang kasinungalingan!" ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Job 22]
previous: ['Job 21']
up: ['Job']
next: ['Job 23']
---
# Job 22

***












###### 1 





Ang sagot ni Elifaz na taga-Teman: 











###### 2 





"Ang tao ba'y may maitutulong sa Diyos na Manlilikha, kahit na siya'y marunong o kaya ay dakila? 











###### 3 





May pakinabang ba ang Makapangyarihang Diyos kung ikaw ay matuwid, may mapapala ba siya kung ikaw man ay malinis? 











###### 4 





Dahil ba sa takot mo sa kanya, kaya ka niya sinasaway, pinagsasabihan at dinadala sa hukuman? 











###### 5 





Hindi! Ito'y dahil sa napakalaki ng iyong kasalanan, at sa mga ginagawa mong mga kasamaan. 











###### 6 





Mga kapatid mo'y iyong pinaghuhubad, upang sa utang nila sa iyo sila'y makabayad. 











###### 7 





Ang mga nauuhaw ay hindi mo pinainom; hindi mo pinakain ang mga nagugutom. 











###### 8 





Lakas mo ang ginagamit kaya lupa'y nakakamkam, at ibinibigay ito sa iyong kinalulugdan. 











###### 9 





Hindi mo na nga tinulungan ang mga biyuda, inaapi mo pa ang mga ulila. 











###### 10 





Kaya napapaligiran ka ngayon ng mga bitag, at bigla kang binalot ng mga sindak. 











###### 11 





Paligid mo'y nagdidilim kaya di ka makakita, maging tubig nitong baha ay natatabunan ka. 











###### 12 





"Di ba't ang Diyos ay nasa mataas na kalangitan, at ang mga bituin sa itaas ay kanyang tinutunghayan? 











###### 13 





Ngunit ang sabi mo, 'Ang Diyos ay walang nalalaman, at hindi tayo mahahatulan, pagkat sa ulap siya'y natatakpan.' 











###### 14 





Akala mo'y dahil sa ulap ay di na siya makakakita, at sa ibabaw ng himpapawid, ay palakad-lakad lang siya. 











###### 15 





"Talaga bang nais mong lakaran ang dating daan, landas na tinahak ng mga nasanay sa kasamaan? 











###### 16 





Kahit wala pa sa panahon sila'y tinatangay na ng baha, sapagkat ang kanilang pundasyon ay lubos na nagiba. 











###### 17 





Sinabi nila sa Diyos na sila'y kanyang layuan, at wala naman daw magagawa sa kanila ang Diyos na Makapangyarihan. 











###### 18 





Sa kabila nito, sila pa rin ay pinagpala; di ko talaga maunawaan ang pag-iisip ng masama. 











###### 19 





Natutuwa ang matuwid, ang mabuti'y nagagalak kapag nakita nilang ang masama'y napapahamak. 











###### 20 





Sabi nila, 'Ang mga kaaway nati'y nalugmok, at ang mga ari-arian nila ay natupok.' 











###### 21 





"Sumang-ayon ka sa Diyos, makipagkasundo ka sa kanya, ang buhay mo'y gaganda at magiging maginhawa. 











###### 22 





Makinig ka sa kanyang itinuturo, mga sinasabi niya'y itanim mo sa iyong puso. 











###### 23 





Manumbalik ka sa Makapangyarihan, ikaw ay magpakumbaba, at alisin mo sa iyong tahanan lahat ng gawaing masama. 











###### 24 





Ang lahat mong kayamanan ay itapon mo sa alabok, at ang mamahaling ginto ay ihagis mo na sa ilog. 











###### 25 





Ang Diyos na Makapangyarihan ang ituring mong yaman, na siyang ginto't pilak na iyong papahalagahan. 











###### 26 





Sa Makapangyarihang Diyos ka palaging magtiwala, at ang Maykapal ang pagkukunan mo ng tuwa. 











###### 27 





Papakinggan niya ang iyong panalangin, kaya't ang mga panata mo ay iyong tuparin. 











###### 28 





Lagi kang magtatagumpay sa iyong mga balak, at ang landas mo ay magliliwanag. 











###### 29 





Ang mga palalo'y ibinabagsak nga ng Diyos, ngunit inililigtas ang mapagpakumbabang-loob. 











###### 30 





Ililigtas ka niya kung wala kang kasalanan, at kung ang ginagawa mo ay nasa katuwiran." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Job 23]
previous: ['Job 22']
up: ['Job']
next: ['Job 24']
---
# Job 23

***












###### 1 





Ito naman ang sagot ni Job: 











###### 2 





"Hanggang ngayon ay masama pa itong aking loob, bagama't ako'y nananangis, pinaparusahan pa rin ng Diyos. 











###### 3 





Kung alam ko lamang kung saan siya matatagpuan, pupuntahan ko siya sa kanyang kinaroroonan. 











###### 4 





Ihaharap ko sa kanya ang aking kalagayan at ilalahad kong lahat ang aking katuwiran. 











###### 5 





Gusto kong malaman ang isasagot niya sa akin; nais kong maunawaan ang kanyang sasabihin. 











###### 6 





Gagamitin kaya sa akin ang lahat niyang kapangyarihan? Hindi! Sa halip, hinaing ko'y kanyang papakinggan. 











###### 7 





Sapagkat ako'y taong matuwid na haharap sa kanya, kanyang ipahahayag na ako'y walang sala. 











###### 8 





"Sa dakong silangan, hindi ko siya natagpuan; hindi ko rin siya nakita sa gawing kanluran. 











###### 9 





Di ko rin siya nakita sa dakong hilaga, at sa bandang timog, ni bakas ay wala. 











###### 10 





Ngunit alam ng Diyos ang aking bawat hakbang; kapag sinubok niya, lalabas ang kadalisayan. 











###### 11 





Pagkat landas niya'y aking nilakaran, hindi ako lumihis sa ibang daanan. 











###### 12 





Ako'y hindi lumalabag sa kanyang kautusan, at ang kanyang mga salita ay aking iniingatan. 











###### 13 





"Hindi siya nagbabago at di kayang salungatin, walang makakapigil sa nais niyang gawin. 











###### 14 





Isasakatuparan niya ang plano niya sa akin, ang marami niyang balak ay kanyang gagawin. 











###### 15 





Kaya ako'y natatakot na sa kanya'y humarap; isipin ko lamang ito, ako ay nasisindak. 











###### 16 





Pinanghihina ng Diyos ang aking kalooban, tinatakot ako ng Makapangyarihan. 











###### 17 





Sapagkat kadiliman ang nasa aking palibot, dilim nitong taglay sa mukha ko ay bumalot. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

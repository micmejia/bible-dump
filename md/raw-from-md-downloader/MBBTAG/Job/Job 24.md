---
Aliases: [Job 24]
previous: ['Job 23']
up: ['Job']
next: ['Job 25']
---
# Job 24

***












###### 1 





"Bakit di nagtatakda ang Makapangyarihang Diyos ng araw ng paghuhukom, upang masaksihan ng mga matuwid ang kanyang paghatol? 











###### 2 





"Binabago ng mga tao ang hangganan ng mga lupa, nagnanakaw ng mga hayop na iba ang nag-alaga. 











###### 3 





Tinatangay nila ang asno ng mga ulila, kinakamkam sa mga biyuda ang bakang isinangla. 











###### 4 





Ang mahirap ay itinataboy sa lansangan; at dahil sa takot, naghahanap ito ng taguan. 











###### 5 





"Kaya ang dukha, tulad ay asnong mailap, hinahalughog ang gubat, mapakain lang ang anak. 











###### 6 





Gumagapas sila sa bukid na hindi kanila, natirang ubas ng mga masasama pinupulot nila. 











###### 7 





Kanilang katawan ay walang saplot; sa lamig ng gabi, wala man lamang kumot. 











###### 8 





Nauulanan sila doon sa kabundukan; mga pagitan ng bato ang kanilang silungan. 











###### 9 





"Inaalipin ng masasama ang mga ulila; mga anak ng may utang, kanilang kinukuha. 











###### 10 





Hubad na pinaglalakad ang mga mahirap, labis ang gutom habang sila'y pinapagapas. 











###### 11 





Sila ang nagkakatas ng ubas at olibo, ngunit di man lamang makatikim ng alak at langis nito. 











###### 12 





Mga naghihingalo at mga sugatan, sa loob ng lunsod ay nagdadaingan, ngunit di pa rin pansin ng Diyos ang kanilang panawagan. 











###### 13 





"May mga taong nagtatakwil sa liwanag; di nila ito maunawaan, patnubay nito'y ayaw sundan. 











###### 14 





Bumabangon ang mamamatay-tao sa madaling araw, at ang kawawang dukha'y kanyang pinapaslang. Pagsapit naman ng gabi, siya ay nagnanakaw. 











###### 15 





Ang nakikiapid ay naghihintay na dumilim, nagtatakip ng mukha upang walang makapansin. 











###### 16 





Kung gabi naman sumasalakay ang mga magnanakaw; ayaw nila sa liwanag kaya't nagtatago pagsikat ng araw. 











###### 17 





Liwanag ng araw ay kanilang kinatatakutan, ngunit di sila nasisindak sa matinding kadiliman." 











###### 18 





Sinabi ni Zofar, "Ang masamang tao'y tinatangay ng baha, sinumpa ng Diyos ang kanilang lupa; sa ubasan nila'y ni walang mangahas magsaka. 











###### 19 





Kung paanong ang yelo ay natutunaw sa tag-init, gayundin ang masama, naglalaho sa daigdig. 











###### 20 





Kahit ang kanyang ina sa kanya'y nakakalimot; parang punong nabuwal, inuuod at nabubulok. 











###### 21 





Pagkat inapi niya ang babaing di nagkaanak, at ang mga biyuda ay kanyang hinamak. 











###### 22 





Winawasak ng Diyos ang buhay ng malalakas; kapag siya ay kumilos, ang masama'y nagwawakas. 











###### 23 





Hayaan man ng Diyos na mabuhay ito nang tiwasay, sa bawat sandali, siya'y nagbabantay. 











###### 24 





Umunlad man ang masama, ngunit panandalian lamang, natutuyo ring tulad ng damo at halaman, parang bungkos ng inani na binunot sa taniman. 











###### 25 





Kasinungalingan ba ang sinasabi ko? Sinong makapagpapatunay na ito'y di totoo?" ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

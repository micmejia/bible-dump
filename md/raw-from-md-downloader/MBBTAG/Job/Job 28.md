---
Aliases: [Job 28]
previous: ['Job 27']
up: ['Job']
next: ['Job 29']
---
# Job 28

***












###### 1 





"May lugar kung saan ang pilak ay mahuhukay, at may pook kung saan ang ginto'y dinadalisay. 











###### 2 





Nahuhukay ng tao ang bakal mula sa lupa, at nilulusaw ang tanso mula sa batong nakuha. 











###### 3 





Sinasaliksik ng tao ang pinakamalalim na kadiliman, ginagalugad pati ang kailaliman upang humukay ng batong yaman. 











###### 4 





Humuhukay nang malalim sa ilang at kabundukan na hindi pa naaabot ng sinumang manlalakbay, nagmimina sila roon sa gitna ng kalungkutan. 











###### 5 





Sa lupa tumutubo ang halamang kinakain, ngunit parang tinupok ng apoy ang nasa ilalim. 











###### 6 





Nasa mga bato ang mga safiro, nasa alabok naman ang gintong puro. 











###### 7 





Ang daang iyo'y di abot-tanaw ng lawin, kahit mga buwitre'y hindi ito napapansin. 











###### 8 





Hindi pa ito nadadaanan ng hayop na mababangis, hindi pa nagagawi rito ang leong mabagsik. 











###### 9 





"Hinuhukay ng mga tao ang batong matitigas, pati paanan ng mga bundok ay kanilang tinitibag. 











###### 10 





Sa malalaking bato'y gumagawa sila ng lagusan, mamahaling hiyas ay kanilang natutuklasan. 











###### 11 





Pinagmumulan ng ilog ay kanilang tinutunton, at dinadala sa liwanag anumang nakatago roon. 











###### 12 





Ngunit saan kaya matatagpuan itong karunungan? At ang pang-unawa, saan kaya matututunan? 











###### 13 





"Hindi alam ng tao ang daan tungo sa karunungan; wala iyon sa lupain ng mga nabubuhay. 











###### 14 





Ang sabi ng kalaliman, 'Wala sa akin ang kaalaman.' Ganito rin ang sinasabi ng buong karagatan. 











###### 15 





Hindi ito mabibili kahit ginto ang ibayad, hindi ito makukuha palitan man ng pilak. 











###### 16 





Ang pinakamahal na ginto at alahas, sa halaga ng karununga'y hindi maitutumbas. 











###### 17 





Mahigit pa kaysa ginto ang timbang ng karunungan, mas mahal kaysa sa alahas o sa gintong kayamanan. 











###### 18 





Mas mahalaga ang karunungan kaysa magandang koral, higit itong mamahalin kaysa perlas o sa kristal. 











###### 19 





Kahit na ang topaz, dito'y di maipapantay, at hindi rin mahihigitan kahit ng gintong dalisay. 











###### 20 





"Kung gayo'y saan nga nagmumula ang karunungan? At ang pang-unawa, saan kaya matututunan? 











###### 21 





Hindi ito nakikita ng sinumang nilalang, mga ibong lumilipad, hindi rin ito natatanaw. 











###### 22 





Kahit ang Pagkawasak at ang Kamatayan ay nagsasabing ang narinig nila'y mga sabi-sabi lamang. 











###### 23 





"Ngunit tanging ang Diyos lang ang siyang nakakaalam kung saan naroroon ang tunay na karunungan. 











###### 24 





Pagkat nakikita niya ang bawat sulok ng daigdig; natatanaw niyang lahat ang nasa ilalim ng langit. 











###### 25 





Ang hangin ay kanyang binigyan ng bigat, ang karagatan ay itinakda niya ang sukat. 











###### 26 





Ipinasya niya kung saan papatak ang ulan, at pati ang kidlat, binigyan niya ng daraanan. 











###### 27 





Dito niya nakita at sinubok ang karunungan, kanyang itinatag at binigyang kahalagahan. 











###### 28 





"At sinabi niya sa tao, 'Ang pagsunod at paggalang sa Panginoon ay karunungan; at ang paglayo sa kasamaan ay siyang tunay na kaalaman.'" ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Job 3]
previous: ['Job 2']
up: ['Job']
next: ['Job 4']
---
# Job 3

***












###### 1 





Pagkaraan ng matagal na pananahimik, nagsalita si Job at isinumpa ang araw nang siya'y isilang. 











###### 2 





Ito ang kanyang sinabi: 











###### 3 





"Hindi na sana ako ipinanganak pa at hindi na rin sana ako ipinaglihi. 











###### 4 





Nabalot na sana ng dilim at huwag mo na sanang maalala pa ang araw na iyon, O Diyos. Huwag mo na sanang pasikatan pa ito ng liwanag. 











###### 5 





Nanatili na lamang sana ito sa takip ng kadiliman, at nabalot ng ulap, upang huwag nang sikatan ng araw. 











###### 6 





Nalagas sana ito sa tangkay ng panahon, at hindi na napabilang sa aklat ng kasaysayan. 











###### 7 





Ang gabing iyon sana'y malumbay; wala na sanang sigaw ng kagalakan, 











###### 8 





at sumpain ng mga salamangkerong nagpapaamo ng dambuhalang Leviatan.[^a] 











###### 9 





Huwag na sanang sumikat ang bituin sa umaga, at huwag na sanang sundan ng umaga ang gabi. 











###### 10 





Sumpain ang gabi ng aking pagsilang na nagdulot sa akin ng ganitong kahirapan. 











###### 11 





"Bakit hindi pa ako namatay sa tiyan ng aking ina, o kaya'y noong ako'y isilang niya? 











###### 12 





Bakit kaya ako ay idinuyan pa, kinalong, inalagaan, at binigyan ng gatas sa dibdib niya? 











###### 13 





Kung namatay ako noon, ako sana'y tahimik na, mahimbing na natutulog at nagpapahinga. 











###### 14 





Katulad ng mga hari at pinunong yumao, na noong panahon nila'y nagtayo ng mga palasyo. 











###### 15 





Tahimik na sana ako tulad ng mga pinunong nakapag-imbak sa kanilang bahay ng mga ginto at pilak, 











###### 16 





o tulad ng mga sanggol na patay nang ipanganak at hindi na nakakita pa ng liwanag. 











###### 17 





Sa libinga'y hindi na makakapanggulo ang mga masasama, at doon ang mga napapagod ay makakapagpahinga. 











###### 18 





Doon, pati mga bihag ay wala nang ligalig, wala nang mga sigaw at utos na mabagsik. 











###### 19 





Ang mga ab√¢ at mga dakila ay sama-sama roon, ang mga alipin ay malaya na sa kanilang panginoon. 











###### 20 





"Bakit pa isinilang kung magdurusa rin lamang? At bakit pa binuhay kung daranas din lang ng kahirapan? 











###### 21 





Kamataya'y hinahanap ngunit hindi matagpuan, hinuhukay at ninanais higit pa sa kayamanan. 











###### 22 





Sa kanila'y ubod-tamis nitong kamatayan. 











###### 23 





Ano kaya ang dahilan at ang tao'y isinilang, kung inilihim naman ng Diyos ang kanyang patutunguhan? 











###### 24 





Karaingan ang aking pagkain, pagtitiis ang aking inumin. 











###### 25 





Ang kinatatakutan ko ang siyang nangyari sa akin, at ang pinakaaayawan ko ang dumating sa akin. 











###### 26 





Hindi ako mapalagay, wala akong kapayapaan, kaguluhan sa buhay ko ay walang katapusan." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Job 3:8 <i class="catch-word">LEVIATAN:_ Isang mala-alamat na dambuhalang halimaw sa karagatan na sumisimbolo sa kaguluhan at kasamaan.

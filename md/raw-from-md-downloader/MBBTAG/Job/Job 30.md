---
Aliases: [Job 30]
previous: ['Job 29']
up: ['Job']
next: ['Job 31']
---
# Job 30

***












###### 1 





"Ngayon ako'y kinukutya na ng mga kabataan, na mga anak ng mga taong di ko pinayagan na sumama sa mga asong nagbantay sa aking kawan. 











###### 2 





Mga bisig nila ay hindi ko inasahan, walang gawaing kanilang nakayanan. 











###### 3 





Sa gitna ng gutom at kasalatan, kanilang kinakain mga tuyong ugat sa ilang. 











###### 4 





Nangunguha sila ng usbong ng halaman sa dawagan, at ugat ng mga tambo ang panlaman nila sa tiyan. 











###### 5 





Ang mga taong ito'y itinakwil ng lipunan, at ang turing sa kanila'y mistulang mga tulisan. 











###### 6 





Mga kuweba't mga kanal ang kanilang tinitirhan, ang iba nama'y sa lungga, at ang iba'y sa batuhan. 











###### 7 





Ungol nila'y naririnig mula roon sa dawagan, sila'y nagyayakap-yakap sa gitna ng katinikan. 











###### 8 





Sila'y parang mga yagit na walang kabuluhan pagkat mula sa lupain, sila'y ipinagtatabuyan. 











###### 9 





"Ngayo'y ako naman ang kanilang pinagtatawanan, siyang laging binibiro at pinag-uusapan. 











###### 10 





Kinukutya nila ako at kanilang iniiwasan, at di nag-aatubiling ako'y kanilang duraan. 











###### 11 





Pagkat inalis ng Diyos ang lakas ko at kakayahan, kaya naman ako'y kanilang nilalapastangan. 











###### 12 





Sinalakay nila ako nang walang pakundangan, hinahabol nila ako upang tapusin nang tuluyan. 











###### 13 





Pilit akong sinusukol upang ako'y pahirapan, sa ginagawa nila'y wala man lang humadlang. 











###### 14 





Isang pader na may bitak ang katulad ng aking buhay, sinalakay nila ako at tinapak-tapakan. 











###### 15 





Ang buo kong pagkatao ay nilukuban ng takot, dangal ko'y naglaho parang bulang pumutok, at ang aking kasaganaan, parang ulap na sumabog. 











###### 16 





'Halos mapatid na ang aking hininga, hindi na maibsan ang hirap kong dala. 











###### 17 





Sa buong magdamag, mga buto ko ay masakit, ginhawa'y di madama kahit isang saglit. 











###### 18 





Hinablot ng Diyos ang aking kasuotan, at ako'y kaawa-awang kanyang kinwelyuhan. 











###### 19 





Pagkatapos noon, ako'y kanyang inihagis lumubog sa putik, parang isang yagit. 











###### 20 





"Di mo pinakinggan, O Diyos, ang aking pagdaing, aking panalangin, hindi mo man lang pinansin. 











###### 21 





Bakit ako'y iyong pinagmamalupitan, at pinag-uusig ng iyong buong kapangyarihan? 











###### 22 





Bakit hinayaang ang buhay kong angkin, bayuhin ng bagyo at malalakas na hangin? 











###### 23 





Alam kong dadalhin mo ako sa kamatayan, na huling hantungan ng bawat nilalang. 











###### 24 





Taong bumagsak, bakit mo pa pinahihirapan, wala naman siyang magagawa kundi magmakaawa lamang? 











###### 25 





Di ba ako ay dumamay sa mga nangangailangan, at nagmalasakit din sa mahirap ang kabuhayan? 











###### 26 





Tuwa at liwanag ang aking inaasahan; subalit ang dumating ay hirap at kadiliman. 











###### 27 





Kahirapan at sakit ang kayakap ko sa buhay, at siyang nakakasama sa bawat araw. 











###### 28 





Ang landas ko ay madilim at walang kapanatagan; ako'y nagmamakaawa sa lahat kong kababayan. 











###### 29 





Ang tinig ko'y walang sigla at namamalat, parang boses ng uwak at ng asong gubat. 











###### 30 





Ang balat ko'y nangingitim at natutuklap, sagad hanggang buto itong aking lagnat. 











###### 31 





Ang dati kong naririnig ay masasayang tugtugan, ngayo'y tunog ng pagluluksa at pag-iiyakan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

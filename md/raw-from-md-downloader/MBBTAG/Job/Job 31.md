---
Aliases: [Job 31]
previous: ['Job 30']
up: ['Job']
next: ['Job 32']
---
# Job 31

***












###### 1 





"Ako'y taimtim na nangako sa aking sarili, na di titingin nang may pagnanasa sa ibang babae. 











###### 2 





Anong ginagawa ng Makapangyarihang Diyos sa atin? Anong gantimpala niya sa ating gawain? 











###### 3 





Ibinibigay niya'y kapahamakan at pagkasira, sa mga taong gumagawa ng mali at masama. 











###### 4 





Lahat ng ginagawa ko'y kanyang nalalaman, kitang-kita niya ang aking bawat hakbang. 











###### 5 





"Pagsisinungaling ay hindi ko ginawa, kahit isang tao'y wala akong dinaya. 











###### 6 





Timbangin sana ako ng Diyos sa maayos na timbangan, at makikita niya itong aking katapatan. 











###### 7 





Kung ako'y lumihis sa landas ng katuwiran, o kaya'y naakit gumawa ng kalikuan, kahit na bahagya'y natukso ng kasamaan, 











###### 8 





masira nawa ang aking pananim, at ang mga halaman ko'y iba na ang kumain. 











###### 9 





"Kung ako ay naakit sa asawa ng iba, sa pintuan ng kanyang bahay ay inabangan ko siya, 











###### 10 





di bale nang asawa ko'y sa iba magsilbi, at siya'y sipingan ng ibang lalaki. 











###### 11 





Ang pakikiapid ay karumal-dumal na kasalanan, kasamaang nararapat sa hatol na kamatayan. 











###### 12 





Pagkat iyon ay apoy na di mamamatay, at iyon ang tutupok sa aking buong kabuhayan. 











###### 13 





"Kung sana'y may inapi ako sa aking mga utusan, at dahil doo'y nagharap sila ng karaingan. 











###### 14 





Di ako kikibo ako ma'y parusahan, siyasatin man ako'y walang ibibigay na kasagutan. 











###### 15 





Pagkat ang Diyos na sa akin ay lumalang, siya ring lumikha sa aking mga utusan. 











###### 16 





"Di ako nagkait ng tulong kailanman, sa mga biyuda at nangangailangan. 











###### 17 





Di ko pinabayaan ang mga ulila, kapag ako'y kumain, kumakain din sila. 











###### 18 





Sa buong buhay ko sila'y aking tinulungan, inalagaan, mula pa sa aking kabataan. 











###### 19 





"Ang makita kong walang damit pagkat walang maibili, 











###### 20 





binibigyan ko ng makapal na damit, kaya't pasasalamat niya'y walang patid. 











###### 21 





"Kung ang mga ulila'y aking inapi, pagkat alam kong sa hukuma'y ako ang magwawagi, 











###### 22 





mabuti pang mga bisig ko ay baliin, at sa aking balikat ito ay tanggalin. 











###### 23 





Sapagkat sa parusa ng Diyos ako'y natatakot, hindi ko kayang gawin ang gayong gawaing baluktot. 











###### 24 





"Kung ako ay umasa sa aking kayamanan, at gintong dalisay ang pinanaligan; 











###### 25 





kung dahil sa tinatangkilik, ako ay nagyabang, o nagpalalo dahil sa aking kayamanan; 











###### 26 





kung ang araw at ang buwan ay aking sinamba; 











###### 27 





kung ako'y natangay kahit na lihim lamang, o nagpugay kaya sa sarili kong kamay; 











###### 28 





ako nga'y nagkasala at dapat hatulan, pagkat itinakwil ko ang Diyos na Makapangyarihan. 











###### 29 





"Pagdurusa ng kaaway, hindi ko ikinatuwa, ni sa kanilang kapahamakan ako ay nagsaya; 











###### 30 





kahit minsa'y di ko idinalangin na sila'y mamatay. 











###### 31 





Mapapatunayan ng aking mga kasamahan, mabuti ang pagtanggap ko sa mga dayuhan. 











###### 32 





Pinatutuloy ko sila sa aking tahanan, at di sila hinayaang matulog sa lansangan. 











###### 33 





Kung itinago ko ang aking kasalanan, at kamalian ko ay aking pinagtakpan; 











###### 34 





at kung dahil sa takot sa iba at sa kanilang pagkutya, ako ay nanahimik at di na nagpakita. 











###### 35 





"Mayroon sanang nakikinig sa mga sinasabi ko, isinusumpa kong lahat ito'y pawang totoo. Sagutin sana ako ng Diyos na Makapangyarihan, kung isusulat ng kaaway ang kanyang mga paratang. 











###### 36 





Ito'y aking ikukwintas at isusuot na parang korona. 











###### 37 





Sasabihin ko sa Diyos ang lahat ng aking ginawa, sa paglapit sa kanya'y wala akong dapat ikahiya. 











###### 38 





"Kung ang lupa kong binubungkal ay inagaw sa iba, sa pagtutol ng may-ari'y sapilitan kong kinuha. 











###### 39 





O kung sa ani nito ako'y nagpasasa, samantalang nagugutom ang dito'y nagsaka. 











###### 40 





Kung gayon ay bayaang damo't tinik ang tumubo, sa halip na sebada o trigo ang doo'y lumago." Dito nagwawakas ang pagsasalita ni Job. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

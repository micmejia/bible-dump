---
Aliases: [Job 33]
previous: ['Job 32']
up: ['Job']
next: ['Job 34']
---
# Job 33

***












###### 1 





"At ngayon, Job, makinig ka sa aking sasabihin, at mga salita ko'y bigyan mo ng pansin. 











###### 2 





Sasabihin ko na ang laman ng aking isipan, 











###### 3 





lahat ng ilalahad ko ay pawang katapatan, lahat ng ihahayag ay pawang katotohanan. 











###### 4 





Ang Espiritu ng Diyos ang gumawa sa akin, buhay na taglay ko ay sa Makapangyarihang Diyos nanggaling. 











###### 5 





"Kung kaya mo'y sagutin mo itong aking sasabihin, ang iyong mga katuwiran ay ihanda mo na rin. 











###### 6 





Ikaw at ako'y iisa sa harap ng Diyos natin, parehong sa putik tayo nanggaling. 











###### 7 





Kaya sa aki'y wala kang dapat alalahanin, huwag mong isiping ika'y aking gagapiin. 











###### 8 





"Ito ang narinig kong sinabi mo: 











###### 9 





'Ako'y malinis at walang nagawang kasalanan, ako'y walang sala at walang kasamaan. 











###### 10 





Gumagawa lamang ang Diyos ng dahilan upang ako'y parusahan, at itinuturing niya akong isang kaaway. 











###### 11 





Mga paa ko ay kanyang iginapos, at binabantayan ang aking mga kilos.' 











###### 12 





"Ngunit ang sagot ko nama'y nagkakamali ka, Job, sapagkat sa sinumang tao ay mas dakila ang Diyos. 











###### 13 





Bakit ang Diyos ay iyong pinagbibintangan na di marunong makinig sa iyong karaingan? 











###### 14 





Magsalita man siya sa iba't ibang paraan, hindi pa rin natin ito lubos na mauunawaan. 











###### 15 





Nagsasalita siya sa panaginip at pangitain, sa kalaliman ng gabi, kapag ang tao'y nahihimbing. 











###### 16 





Ipinapaunawa niya ang kanyang saloobin, nagbibigay ng babala sa kanilang pangitain. 











###### 17 





Nagsasalita ang Diyos upang sila ay pigilan sa paggawa ng masama at sa kapalaluan. 











###### 18 





Hindi nais ng Diyos na sila'y mamatay kaya sila'y iniligtas niya mula sa hukay. 











###### 19 





Pinadadalhan niya ang tao ng iba't ibang sakit, upang sa pamamagitan ng kirot ang tao'y maituwid. 











###### 20 





Ang taong may sakit ay walang panlasa, masarap man ang pagkain, wala pa ring gana. 











###### 21 





Nauubos ang kanyang laman, natitira'y buto't balat na lamang. 











###### 22 





At parang handang handa nang pumunta sa daigdig ng mga patay. 











###### 23 





"O baka siya'y tulungan ng isa sa libong mga anghel, na nagpapaalala sa tao ng kanyang mga tungkulin. 











###### 24 





Maaaring itong anghel na puspos ng kahabagan, ay magsabi ng ganito: 'Siya ay pawalan, hindi siya dapat humantong sa libingan, narito ang bayad para sa kanyang kalayaan.' 











###### 25 





Siya ay gagaling, muling sisigla; tataglayin muli ang lakas noong kabataan niya. 











###### 26 





Mananalangin siya sa Diyos at siya'y papakinggan. Ang pagsamba niya'y mapupuno ng kasiyahan, muli siyang ilalagay ng Diyos sa mabuting katayuan. 











###### 27 





Sasabihin niya sa madla, 'Sa Diyos ako'y nagkasala, walang matuwid na nagawa subalit pinatawad niya.' 











###### 28 





Hindi niya itinulot na ako'y mamatay, magpahanggang ngayon ako'y nabubuhay. 











###### 29 





Hindi lang minsan na ito'y ginawa ng Diyos, 











###### 30 





na iligtas ang tao sa kanyang pagkakalugmok, at ang buhay nito'y punuin ng lugod. 











###### 31 





"Job, tumahimik ka at makinig nang mabuti, pakinggan mo't unawain itong aking sinasabi. 











###### 32 





Kung mayroon ka namang nais sabihin, huwag mag-atubili't papakinggan ko rin, at kung may katuwiran ka'y aking tatanggapin. 











###### 33 





Kung wala naman, makinig ka na lang, manahimik ka't, ika'y aking tuturuan." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

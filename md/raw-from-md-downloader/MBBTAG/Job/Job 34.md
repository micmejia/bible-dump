---
Aliases: [Job 34]
previous: ['Job 33']
up: ['Job']
next: ['Job 35']
---
# Job 34

***












###### 1 





Sinabi pa ni Elihu, 











###### 2 





"Makinig kayo, matatalinong tao, itong sinasabi ko ay pakinggan ninyo. 











###### 3 





Tulad ng masarap na pagkaing inyong natikman, salita ng karunungan, nawa'y inyong pakinggan. 











###### 4 





Atin ngang talakayin itong usapin, kung ano ang tama ay ating alamin. 











###### 5 





Ayon dito kay Job ay wala siyang sala, at katarungan ay ipinagkakait daw sa kanya. 











###### 6 





Bagama't matuwid itinuring na sinungaling siya, at tinadtad ng sugat kahit na walang sala. 











###### 7 





"May nakita na ba kayong tulad nitong si Job? Kaunti man ay wala siyang paggalang sa Diyos. 











###### 8 





Panay na masama ang kanyang kasamahan, nakikisama siya sa mga makasalanan. 











###### 9 





Sinabi niya na walang mabuting idudulot ang paglakad at pagsunod sa nais ng Diyos. 











###### 10 





"Makinig kayo sa akin, mga taong magagaling, ang Makapangyarihang Diyos ba'y maaakay sa masamang gawain? 











###### 11 





Ginagantimpalaan niya ang tao ayon sa gawa, ang iginagawad sa kanila ay iyon lamang tama. 











###### 12 





Hindi gumagawa ng masama ang Diyos na Makapangyarihan, hindi niya kailanman binabaluktot ang katarungan. 











###### 13 





May nagbigay ba sa Diyos ng kapangyarihan? At sinong naghabilin sa kanya nitong sanlibutan? <sup class="versenum">14-15</sup>Kapag binawi ng Diyos ang hininga ng tao, sila'y mamamatay at sa alabok ang kanilang tungo. 











###### 16 





"Kung matalino kayo, pakinggan ninyo ito. 











###### 17 





Hindi ba ang Diyos ay makatarungan, bakit hinahatulan siya na parang makasalanan? 











###### 18 





Sa mga hari, siya ang nagpaparusa, kung sila'y masama at walang halaga. 











###### 19 





Siya ang lumikha sa sangkatauhan, kaya walang itinatangi, mahirap man o mayaman. 











###### 20 





Sa isang kisap-mata, ang tao'y mamamatay, ang hampasin ng Diyos, bigla na lamang papanaw kahit siya'y malakas o makapangyarihan. 











###### 21 





Bawat kilos ng tao'y tinitingnan niya, ang bawat hakbang nito'y di lingid sa kanya. 











###### 22 





Walang sapat na kadiliman ang mapagtataguan ng mga makasalanan. 











###### 23 





Hindi na kailangan ng Diyos na magtakda ng panahon, upang ang tao'y lumapit sa kanya at gawaran ng hatol. 











###### 24 





Hindi na rin kailangang siya'y mag-imbestiga, upang mga pinuno'y alisin at palitan ng iba. 











###### 25 





Sapagkat alam niya ang kanilang mga gawain, sa gitna ng dilim, sila'y kanyang wawasakin. 











###### 26 





Pinaparusahan niya ang masasama nang nakikita ng madla, 











###### 27 





sapagkat ang kanyang mga utos ay nilalabag nila. 











###### 28 





Dahil sa masasama, ang mahihirap ay humihibik kaya't sa daing nila ang Diyos ay nakikinig. 











###### 29 





"Kung ipasya ng Diyos na huwag kumibo, walang maaaring sa kanya'y magreklamo. Kung kanyang talikuran ang sangnilikha, ang tao kaya ay may magagawa? 











###### 30 





Walang magagawa ang alinmang bansa upang makaiwas sa pinunong masasama. 











###### 31 





"Job, inamin mo na ba sa Diyos ang iyong kasalanan, nangako ka na bang titigil sa kasamaan? 











###### 32 





Hiniling mo na bang sa iyo'y ipaunawa ang lahat ng iyong masasamang gawa? Nangako ka na bang titigil na nga sa gawang di tama? 











###### 33 





Sapagkat sa Diyos ikaw ay lumalaban, ibibigay kaya niya ang iyong kailangan? Ikaw ang magsabi ng iyong kapasyahan, sabihin mong lahat ang iyong nalalaman. 











###### 34 





"Ang taong mayroong taglay na talino na makarinig sa aki'y magsasabi ng ganito: 











###### 35 





'Ang salita ni Job ay bunga ng kamangmangan, at lahat ng sinasabi niya ay walang kabuluhan.' 











###### 36 





Isipin ninyong mabuti ang mga sinasabi niya, ang mga sagot niya ay sagot ng taong masasama. 











###### 37 





Dinaragdagan pa niya ng paghihimagsik ang kanyang mga kasalanan, hinahamak niya ang Diyos sa ating harapan." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

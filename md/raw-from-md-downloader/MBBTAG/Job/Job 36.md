---
Aliases: [Job 36]
previous: ['Job 35']
up: ['Job']
next: ['Job 37']
---
# Job 36

***












###### 1 





Idinagdag pa ni Elihu, 











###### 2 





"Magtiyaga ka pa nang kaunti at makinig sa akin, pagkat ayon sa Diyos itong aking sasabihin. 











###### 3 





Ibubuhos kong lahat ang aking nalalaman upang patunayang ang aking Diyos ay makatarungan. 











###### 4 





Lahat ng sasabihin ko ay pawang katotohanan, pagkat akong kausap mo'y malawak ang kaalaman. 











###### 5 





"Ang Diyos ay dakila at di nagtatakwil ng sinuman, siya ay dakila sa taglay niyang kaalaman. 











###### 6 





Hindi niya pinatatagal ang buhay ng mga makasalanan, ang mga mahihirap ay binibigyan niya ng katarungan. 











###### 7 





Ang matuwid ay kanyang iniingatan, ginagawang parang hari, at binibigyang-karangalan sa lahat ng sandali. 











###### 8 





Kung ang tao'y nagagapos o natatanikalaan o kaya'y nagdurusa sa nagawang kasalanan, 











###### 9 





ipinamumukha ng Diyos ang kanilang kasamaan, at ang naghaharing hambog na isipan. 











###### 10 





Sila'y kanyang sinasaway at binabalaan na tumalikod sa kanilang kasamaan. 











###### 11 





Kung sila ay makinig at sa Diyos ay maglingkod, buhay na sagana at payapa, sa kanila'y idudulot. 











###### 12 





Ngunit kapag sila'y di nakinig at pinairal ang kamangmangan, tiyak na kamatayan ang kanilang hahantungan. 











###### 13 





"Poot ang naghahari sa dibdib ng masama, parusahan man ng Diyos, ayaw pa ring magmakaawa. 











###### 14 





Sa kanilang kabataan sila ay namamatay, nagwakas sa kahihiyan ang kanilang mga buhay. 











###### 15 





Ang tao'y pinaghihirap ng Diyos upang bigyang-aral, at kanyang pinagdurusa upang mabuksan ang kanilang pananaw. 











###### 16 





"Inalis ka ng Diyos sa kaguluhan, pinagtamasa ka niya ng kapayapaan, at pinuno ng pagkain ang iyong tahanan. 











###### 17 





Ngunit ngayon, ikaw ay pinaparusahan bilang katumbas ng iyong kasamaan. 











###### 18 





Huwag mong pabayaang suhulan ka ng sinuman, mag-ingat upang di mailigaw ng mga kayamanan. 











###### 19 





Dumaing ka man nang dumaing ay wala nang mangyayari, ang taglay mong lakas ngayon ay wala na ring silbi. 











###### 20 





Huwag mong naising ang gabi'y dumating na, ang oras na ang mga bansa ay mawawala na. 











###### 21 





Huwag mong isipin ang magpakasama, ito ang dahilan kaya ika'y nagdurusa. 











###### 22 





"Alalahanin mong ang Diyos ay makapangyarihan, pinakadakilang guro sa lahat ng bagay. 











###### 23 





Walang makakapagsabi sa Diyos ng dapat niyang gampanan, at walang kasamaang maaaring ibintang. 











###### 24 





Lahat ay nagpupuri sa kanya dahil sa kanyang ginagawa, kaya ikaw man ay magpuri rin at sa kanya'y dumakila. 











###### 25 





Ang mga gawa niya, lahat ay namasdan, ngunit hindi ito lubos na maunawaan. 











###### 26 





Di masusukat ng tao ang kanyang kadakilaan, at ang kanyang mga taon ay hindi rin mabibilang. 











###### 27 





"Ang tubig sa lupa'y itinataas ng Diyos, upang gawing ulan at sa daigdig ay ibuhos. 











###### 28 





Ang mga ulap ay ginagawa niyang ulan, at masaganang ibinubuhos sa sangkatauhan. 











###### 29 





Sa galaw ng mga ulap ay walang nakakaalam, at kung paano kumukulog sa kalangitan. 











###### 30 





Pinagliliwanag niya ang kalawakan sa pagguhit ng kidlat, ngunit nananatiling madilim ang kailaliman ng dagat. 











###### 31 





Pinapamahalaan niya ang tao sa ganitong paraan, at masaganang pagkain, tayo'y hindi pinagkaitan. 











###### 32 





Ang kidlat ay kanyang hinahawakan, at pinababagsak sa nais niyang matamaan. 











###### 33 





Ipinapahayag ng kidlat ang kanyang kalooban, at ang kanyang galit laban sa kasamaan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

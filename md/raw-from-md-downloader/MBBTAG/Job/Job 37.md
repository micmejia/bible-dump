---
Aliases: [Job 37]
previous: ['Job 36']
up: ['Job']
next: ['Job 38']
---
# Job 37

***












###### 1 





Kinakabahan ako kapag bumabagyo, at hindi ko malaman ang gagawin ko. 











###### 2 





Pakinggan ninyo ang tinig ng Diyos mula sa bibig niya'y nanggagaling ang kulog. 











###### 3 





Ang kidlat ay kanyang pinaguguhit sa kalangitan, mula sa isang panig ng daigdig hanggang sa kasuluk-sulukan. 











###### 4 





Tinig niya'y umuugong, parang dagundong ng kulog, ang pagguhit ng kidlat ay hindi malagut-lagot. 











###### 5 





Sa isang salita niya'y may nangyayaring kababalaghan, kahanga-hangang bagay na di natin mauunawaan. 











###### 6 





Pinauulan niya ng yelo sa ibabaw ng daigdig, ibinubuhos niya sa lupa ang ulang walang patid. 











###### 7 





Pinahihinto niya ang tao sa kanilang gawain, upang malaman nila kung ano'ng kaya niyang gawin. 











###### 8 





Ang maiilap na hayop ay nasa kanilang mga taguan. 











###### 9 





Ang malalakas na hangi'y sa timog nagmumula, at ang malamig na simoy ay galing sa hilaga. 











###### 10 





Sa hininga ng Diyos nabubuo itong tubig, nagiging yelong matigas at napakalamig. 











###### 11 





Pinabibigat niya itong mga ulap, mula rito'y pinaguguhit ang mga kidlat. 











###### 12 





Ito'y bilang pagsunod sa utos ng ating Diyos, sumusunod kahit saang panig nitong sansinukob. 











###### 13 





Ang ulang ibinubuhos ng dakilang Diyos, maaaring parusa o kagandahang-loob. 











###### 14 





"Tumigil ka sandali, Job, at iyong isipin, ang mga gawa ng Diyos na walang kahambing. 











###### 15 





Alam mo ba kung paano niya inuutusan, na maglabasan ang kidlat sa kalangitan? 











###### 16 





Alam mo ba kung bakit ang ulap ay lumulutang? Iyan ay gawa ng makapangyarihan niyang kamay. Tunay at ganap ang kanyang kaalaman. 











###### 17 





Hindi mo nga alam! Sapagkat nadarama mo lamang ang matinding init, kapag ang hanging habagat ay umiihip. 











###### 18 





Tulad ng ginawa niya, ang langit ba'y iyong mailalatag na parang metal na makinis at matigas? 











###### 19 





Ituro mo sa amin ang dapat sabihin sa Diyos, isip nami'y walang laman, pang-unawa'y kapos. 











###### 20 





Ang makipag-usap sa Diyos ay di ko na hahangarin, bakit bibigyan ko siya ng pagkakataong ako ay puksain? 











###### 21 





"Ngayon ang langit ay nalinis na ng hangin, at nakakasilaw ang kanyang luningning. 











###### 22 





May malagintong kaningningan sa gawing hilaga, iyon ay kaluwalhatian ng Diyos na dakila. 











###### 23 





Ang Diyos ay tunay na makapangyarihan, kaya walang makalapit sa kanyang kinalalagyan. Siya ay tapat at makatarungan sa pakikitungo sa sangkatauhan. 











###### 24 





Di kataka-takang siya'y iginagalang ng lahat, at di niya pinapansin ang mga nagkukunwaring mauutak." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

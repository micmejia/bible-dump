---
Aliases: [Job 38]
previous: ['Job 37']
up: ['Job']
next: ['Job 39']
---
# Job 38

***












###### 1 





Pagkatapos nito, sumagot ang Diyos kay Job sa pamamagitan ng malakas na bagyo, 











###### 2 





"Sino kang mag-aalinlangan sa aking kaalaman? Lalo lamang lumilitaw ang iyong kamangmangan. 











###### 3 





Tumayo ka riyan at magpakalalaki, tanong ko'y sagutin, ikaw ay magsabi. 











###### 4 





Nasaan ka nang likhain ko ang mundo? Kung talagang may alam ka, lahat ay sabihin mo. 











###### 5 





Sino ang nagpasya tungkol sa lawak nito? Sino ang sumukat, alam mo ba ito? 











###### 6 





Sino ang may hawak ng mga haligi ng mundo? Sino ang naglagay ng mga panulukang-bato? 











###### 7 





Noong umagang iyon, ang mga bitui'y nag-awitan, at mga nilalang sa langit, sa tuwa'y nagsigawan. 











###### 8 





"Sino ang humarang sa agos ng dagat, nang mula sa kalaliman ito'y sumambulat? 











###### 9 





Tinakpan ko ang dagat ng ulap na makapal, at binalutan ito ng kadiliman. 











###### 10 





Ang dagat ay nilagyan ko ng hangganan, upang ito'y manatili sa likod ng mga harang. 











###### 11 





Sinabi kong sila'y hanggang doon na lang, at huwag lalampas ang alon na naglalakihan. 











###### 12 





Job, nakalikha ka ba kahit isang bukang-liwayway? 











###### 13 





Ang daigdig ba ay naigawa mo ng tanglaw, upang ang masasama'y mabulabog sa taguan? 











###### 14 





Malinaw na gaya ng tatak sa putik, nang makulayan ay tumingkad gaya ng damit. 











###### 15 





Masasamang tao'y nasisilaw sa liwanag ng araw, sa paggawa ng karahasan sila'y napipigilan. 











###### 16 





"Nakapunta ka na ba sa mga bukal ng karagatan? Ang sahig ng dagat ay iyo bang nalakaran? 











###### 17 





May nakapagturo na ba sa iyo sa mga pintuan na pasukan tungo sa madilim na daigdig ng mga patay? 











###### 18 





Alam mo ba kung gaano kalaki itong mundo? Sumagot ka kung alam mo. 











###### 19 





"Alam mo ba kung saan nanggagaling ang liwanag, at ang kadiliman, saan ba ito nagbubuhat? 











###### 20 





Masasabi mo ba kung hanggang saan dapat makarating, at mula doon sila'y iyong pabalikin? 











###### 21 





Ikaw ay matanda na, baka nga iyong kaya, pagkat nang likhain ang daigdig, ikaw ay nariyan na! 











###### 22 





"Napuntahan mo na ba ang aking mga imbakan ng niyebe at ng yelong ulan? 











###### 23 





Ang mga ito'y aking inilalaan, sa panahon ng digmaan at ng kaguluhan. 











###### 24 





Nakapunta ka na ba sa sikatan ng araw, o sa pinagmumulan ng hanging silangan? 











###### 25 





"Sino nga ba ang humukay ng daanan ng baha? Ang landas ng kulog ay sino ang gumawa? 











###### 26 





Sino ang nagbibigay ng ulan sa disyerto, kahit na doo'y wala namang nakatirang tao? 











###### 27 





Sino ang dumidilig sa tigang na lupa, upang dito'y tumubo ang damong sariwa? 











###### 28 





Ang ulan ba o ang hamog ay mayroong ama? 











###### 29 





Ang yelong malamig, mayroon bang ina? Sino nga kaya ang nagsilang sa kanila? 











###### 30 





Sa labis na lamig, tubig ay tumitigas, nagiging parang bato ang ibabaw ng dagat. 











###### 31 





"Ang Pleyades ba'y iyong matatalian, o ang Orion kaya'y iyong makakalagan? 











###### 32 





Mapapatnubayan mo ba ang mga bituin, o maituturo ang daan ng malaki't maliit na diper? 











###### 33 





Alam mo ba ang mga batas sa langit, ito ba'y maiaangkop mo sa daigdig? 











###### 34 





"Ang mga ulap ba'y iyong mauutusan upang sa lupa ay magbuhos ng malakas na ulan? 











###### 35 





Mauutusan mo ba ang kidlat na ito'y kumislap, sumunod naman kaya sa iyong mga atas? 











###### 36 





Sino ang nagsasabi sa ibong Ibis kung kailan tataas ang Ilog Nilo, at sino ang nagpapabatid sa tandang upang ibadya ang pagdating ng bukang-liwayway? 











###### 37 





Sinong makakabilang sa ulap na makapal, o makakapagtaob nito upang bumuhos ang ulan? 











###### 38 





Ang ulan na sa alabok ay babasa, kapag iyon ay natuyo, magiging matigas na lupa. 











###### 39 





"Maihahanap mo ba ng pagkain ang mga leon, upang mapawi ang kanilang gutom? 











###### 40 





Habang sila'y naroon sa kanilang taguan, at wari bang pagkai'y kanilang hinihintay? 











###### 41 





Sino ang nagbibigay ng pagkain sa mga ibon, sino ang bumubusog sa kanilang inakay na nagugutom? ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

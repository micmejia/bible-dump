---
Aliases: [Job 39]
previous: ['Job 38']
up: ['Job']
next: ['Job 40']
---
# Job 39

***












###### 1 





Ang panganganak ng mga kambing, alam mo ba kung kailan, o ang panahon na ang usa ay magsisilang? 











###### 2 





Bilang mo ba ang araw ng anak niya habang nasa tiyan? Alam mo ba kung kailan ito iluluwal? 











###### 3 





Namasdan mo ba habang sila ay gumagapang sa pagbubukas ng sinapupunan upang ang anak ay isilang? 











###### 4 





Ang kanilang mga anak doon lumalaki sa parang at kapag malaki na ay tuluyang lumilisan. 











###### 5 





"Sino ba ang nagbibigay laya sa mga asno? Sa asnong maiilap, ang nagpalaya ay sino? 











###### 6 





Tirahang ibinigay ko ay ang kaparangan, at doon sa maalat na kapatagan. 











###### 7 





Sila'y lumalayo sa lunsod na maingay, walang makapagpaamo at hindi mautusan. 











###### 8 





Ang pastulan nila'y ang kaburulan, hinahanap nila'y sariwang damuhan. 











###### 9 





"Ang mailap na toro iyo kayang mapagtrabaho? Maitali mo kaya siya isang gabi sa iyong kuwadra? 











###### 10 





Matatalian mo kaya siya ng lubid upang sa pag-aararo ay magamit, at sa paghila ng suyod sa iyong mga bukid? 











###### 11 





Iyo bang maaasahan ang lakas na taglay niya? Mabibigat mong gawai'y maipagkakatiwala ba sa kanya? 











###### 12 





Umaasa ka ba na siya ay magbabalik upang sa ani mo ay siya ang gumiik? 











###### 13 





"Ang pakpak ng ostrits buong gandang kumakampay, nagbabadya kaya iyon kahit bahagyang pagmamahal? 











###### 14 





Ang kanyang mga itlog sa lupa ay iniiwan, ito'y hinahayaang sa lupa ay mainitan. 











###### 15 





Di niya iniisip na baka ito'y matapakan, o baka madurog ng mailap na nilalang. 











###### 16 





Sa mga inakay niya siya ay malupit, hindi niya alintanang hirap niya'y di masulit, 











###### 17 





sapagkat pang-unawa ay di ko siya binigyan, di ko hinatian ng kahit kaunting katalinuhan. 











###### 18 





Ngunit napakabilis kapag siya'y tumatakbo, pinagtatawanan lang niya kahit ang kabayo. 











###### 19 





"Ikaw ba ang nagbigay ng lakas sa kabayo? Ikaw ba ang naglagay ng magandang buhok nito? 











###### 20 





Ikaw ba ang nagpapalukso dito na parang balang, at kapag humalinghing ay kinatatakutan? 











###### 21 





Nagpapakitang-gilas sa pagkamot niya sa lupa, at napakabilis tumakbo upang makidigma. 











###### 22 





Siya ay nagtatawa sa gitna ng panganib, sa tabak na nakaumang, hindi siya nanginginig. 











###### 23 





Ang mga sandata ng sa kanya'y nakasakay, sa sikat ng araw kumakalampag at kumikinang. 











###### 24 





Sa bilis ng kanyang takbo, lupa'y parang nilululon, hindi siya mapakali kapag trumpeta ay umugong. 











###### 25 





Sa tunog ng trumpeta'y halinghing ang sagot niya. Ang ingay ng digmaan, dinig nito kahit malayo pa; maging ang utos ng kapitan sa mga kasama. 











###### 26 





"Ikaw ba ang nagturo sa lawin upang ito'y makalipad, kapag ikinakampay ang pakpak tungo sa timog ang tahak? 











###### 27 





Naghihintay ba ng iyong utos ang agila, upang sa mataas na bundok gumawa ng pugad niya? 











###### 28 





Matataas na bato ang kanyang tirahan, mga pagitan ng bato ang pinagkukutaan. 











###### 29 





Ang kanyang biktima'y doon niya pinagmamasdan, kahit malayo pa ay kanya nang natatanaw. 











###### 30 





Sa kanyang mga inakay, dugo ang ibinubuhay, at tiyak na naroon siya kung saan mayroong bangkay." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

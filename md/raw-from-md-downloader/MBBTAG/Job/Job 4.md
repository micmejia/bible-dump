---
Aliases: [Job 4]
previous: ['Job 3']
up: ['Job']
next: ['Job 5']
---
# Job 4

***












###### 1 





Sinabi ni Elifaz na Temaneo, 











###### 2 





"Huwag mo sanang ikasamâ ng loob ang aking sasabihin, di ko na kayang manahimik, di na ako makapagpigil. 











###### 3 





Marami na ring tao ang iyong naturuan, at mahihinang kamay ay iyong natulungan. 











###### 4 





Salita mo'y nagpalakas sa nanlulupaypay, sa mahina't pagod pangaral mo'y umalalay. 











###### 5 





Ngayong ikaw na ang dumaranas ng matinding kahirapan, nawawalan ka ng pag-asa at parang nais mong mabuwal? 











###### 6 





Di ba't may takot ka sa Diyos at masunurin sa kanya? Kaya dapat magtiwala ka at magkaroon ng pag-asa. 











###### 7 





"Isipin mong mabuti: mayroon bang walang sala na napahamak ang buhay, mayroon bang mabuting tao na dumanas ng kasawian? 











###### 8 





Ang alam ko'y ang mga naghahasik ng kasamaan ay sila ring nag-aani ng kaguluhan. 











###### 9 





Kaya naman ang Diyos sa tindi ng galit sa kanila, parang dinaanan ng bagyo sila'y pinupuksa niya. 











###### 10 





Mga masasamang tao'y parang leong umuungal, ngunit pinatatahimik sila ng Diyos, ngipin nila'y tinatanggal. 











###### 11 





Para silang leong walang mabiktima, namamatay sa gutom, at nagkakawatak-watak ang mga anak nila. 











###### 12 





"Minsan, ako ay may narinig, salitang ibinulong sa aking pandinig. 











###### 13 





Sa lalim ng hatinggabi parang ako'y nanaginip kung kailan ang tao'y mahimbing na naiidlip. 











###### 14 





Ako'y sinakmal ng matinding takot, ako'y kinilabutan at nangatog ang tuhod. 











###### 15 





Malamig na hangin, dumampi sa mukha ko, sa takot ay nagtayuan ang aking balahibo. 











###### 16 





May nakita akong doon ay nakatayo, ngunit di ko mapagwari ang kanyang anyo. Maya-maya, narinig ko ang isang tinig: 











###### 17 





'Maaari bang maging matuwid ang isang tao sa paningin ng Diyos? Sa harap ng Lumikha, mayroon bang malinis ang loob? 











###### 18 





Mga lingkod niya sa langit di niya pinagkakatiwalaan, sa kanya mismong mga anghel may nakikita siyang kamalian. 











###### 19 





Paano pa siya magtitiwala sa taong mula sa alabok? Tulad ng gamu-gamo, ito ay marupok. 











###### 20 





Ang tao'y buháy ngayon, ngunit hindi tiyak kung mamaya; siya pala ay patay na, di pa alam nitong madla. 











###### 21 





Ang lahat niyang taglay sa kanya'y mawawala, sa kanyang pagkamatay kulang pa rin sa unawa.' ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

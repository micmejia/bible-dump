---
Aliases: [Job 40]
previous: ['Job 39']
up: ['Job']
next: ['Job 41']
---
# Job 40

***












###### 1 





Sinabi ni Yahweh kay Job, 











###### 2 





"Ang mapaghanap ba ng mali ay mangangatwiran, at sa Makapangyarihan ay makikipaglaban? Sinumang sa Diyos ay nakikipagtalo, ay dapat sumagot sa tanong na ito." 











###### 3 





Tumugon naman si Job, 











###### 4 





"Narito, ako'y hamak at walang kabuluhan, wala akong maisasagot, bibig ay tatakpan. 











###### 5 





Sa panig ko'y nasabi na ang lahat ng sasabihin, ako'y di na kikibo, nasabi'y di na uulitin." ## Ang Kapahayagan ng Kapangyarihan ng Diyos 











###### 6 





Buhat sa bagyo, sinagot ni Yahweh si Job, 











###### 7 





"Tumayo ka ngayon at magpakalalaki, tanong ko'y sagutin, ikaw ay magsabi. 











###### 8 





Ako pa ba ang nais mong palabasing masama upang iyong palitawin na ikaw ang siyang tama? 











###### 9 





Ang iyong lakas ba ay katulad ng sa Diyos? Tinig mo ba'y dumadagundong, katulad ng kulog? 











###### 10 





Kung gayon, balutin mo ang sarili ng dangal at kadakilaan, magbihis ka muna ng luwalhati't kaningningan. 











###### 11 





Ibuhos mo nga ang tindi ng iyong poot, at ang mga palalo'y iyong ilugmok. 











###### 12 





Subukin mong pahiyain ang mga palalo, at ang masasama'y tapakan sa kanilang puwesto. 











###### 13 





Ibaon mo silang lahat sa ilalim ng lupa, sa daigdig ng mga patay sila'y itanikala. 











###### 14 





Kung iyan ay magaw√¢ mo, maniniwala ako sa iyo na kaya mong magtagumpay sa sariling kakayahan mo. 











###### 15 





"Ang dambuhalang hayop ay tingnan mo, gaya mo'y nilikha ko dito sa mundo. Ito'y parang baka kung kumain ng damo. 











###### 16 





Ang lakas niya'y naiipon sa kanyang katawan; ang kapangyarihan, sa himaymay ng kanyang laman. 











###### 17 





Ang tigas ng buntot niya ay sedar ang katulad, ang kanyang mga hita'y siksik at matatag. 











###### 18 





Parang tanso ang kanyang mga buto, sintigas ng bakal ang kanyang mga braso. 











###### 19 





"Siya ay pangunahin sa mga nilikha, ngunit magagapi nang sa kanya'y lumikha. 











###### 20 





Siya'y nanginginain doon sa mga bundok, doon sa tirahan ng kapwa niya hayop. 











###### 21 





Siya'y doon lumalagi sa ilalim ng tinikan, nakatago sa gitna ng mga talahib sa putikan. 











###### 22 





Sanga ng mga puno ang sa kanya'y tumatakip, sa kanya'y nakapaligid sa tabi nitong batis. 











###### 23 





Hindi siya natatakot lumakas man ang agos; ang Jordan man ay lumalim, mahinahon pa rin kung kumilos. 











###### 24 





Siya kaya ay mahuli sa pamamagitan ng bingwit, makuha kaya siya sa ilong sa pamamagitan ng kawit? ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

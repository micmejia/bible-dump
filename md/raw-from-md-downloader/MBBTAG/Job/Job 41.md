---
Aliases: [Job 41]
previous: ['Job 40']
up: ['Job']
next: ['Job 42']
---
# Job 41

***












###### 1 





"Mahuhuli mo ba ang Leviatan[^a] sa pamamagitan ng pamingwit? Maitatali mo ba ang dila nito sa pamamagitan ng lubid? 











###### 2 





Matatalian mo kaya ng lubid ang ilong nito? Tatagusan kaya ng kawit ang mga panga nito? 











###### 3 





Siya kaya ay lumapit at lumuhod sa harap mo, magsalita nang malumanay at magmakaawa sa iyo? 











###### 4 





Siya kaya'y makiusap at ikaw ay pangakuan, na sa habang buhay ikaw ay paglingkuran? 











###### 5 





Siya kaya'y parang ibong tatalian at lalaruin upang mga babaing lingkod mo ay aliwin? 











###### 6 





Tawaran kaya siya ng mga mamimili, paghatian kaya siya upang maipagbili? 











###### 7 





Tablan kaya ang makapal niyang balat, sa ulo kaya niya'y tumagos ang matulis na sibat? 











###### 8 





Hawakan mo siya kahit na minsan lang, hindi mo na uulitin dahil sa inyong paglalaban. 











###### 9 





"Ang sinumang sa kanya'y makakakita, sa lupa'y mabubuwal, nawawalan ng pag-asa. 











###### 10 





Kapag siya'y ginambala, ubod siya ng bagsik. Sa kanyang harapa'y walang nangangahas lumapit. 











###### 11 





Sinong lulusob sa kanya at hindi mamamatay? Walang makakagawa nito sa buong sanlibutan. 











###### 12 





"Ang kanyang mga binti ay malaki at matatag, at walang kaparis ang taglay nitong lakas. 











###### 13 





Sino ang makakapag-alis sa panlabas niyang kasuotan? May sandata na bang nakatusok sa balat niyang makapal? 











###### 14 





Sa bibig niya'y sino kaya ang maaaring magbuka? Nakakatakot na mga ngipin nakahanay sa bunganga niya. 











###### 15 





Maraming kalasag, nakahanay sa kanyang likod; sintigas ng bato at nakalagay nang maayos. <sup class="versenum">16-17</sup>Masinsin ang pagkaayos, ito'y dikit-dikit, walang pagitan, ni hangin ay di makasingit. 











###### 18 





Kung siya ay bumahin, ang ilong ay nag-aapoy, mata niya'y mapula parang araw sa dapit-hapon. 











###### 19 





Mula sa bibig niya'y may apoy na lumalabas, mga baga ng apoy ang doo'y sumisiklab. 











###### 20 





Sa ilong niya'y nanggagaling ang makapal na usok, parang usok na nagmumula sa kumukulong palayok at damong sinusunog. 











###### 21 





Hininga niya'y nagbabaga, sa init ay nag-aalab; naglalagablab na apoy sa bibig niya'y nagbubuhat. 











###### 22 





Ang kanyang leeg nama'y puno ng kalakasan, sinumang makakita sa kanya'y kinikilabutan. 











###### 23 





Walang mahinang bahagi sa kanyang balat, tulad ng bakal, matigas at makunat. 











###### 24 





Ang tigas ng kanyang puso, bato ang katulad, gaya ng batong gilingan sa tibay at tatag. 











###### 25 





Kapag siya ay tumayo masisindak rin ang pinakamalakas, wala silang magaw√¢, at sa takot ay tumatakas. 











###### 26 





Pagkat siya'y di tatablan kahit na ng tabak, maging ng palaso, ng punyal o ng sibat. 











###### 27 





Sa kanya ang bakal ay parang dayaming marupok, ang katulad nitong tanso ay kahoy na nabubulok. 











###### 28 





Sa palaso'y hindi siya maaaring mapatakbo, sa kanya'y parang dayami ang tirador at ang bato. 











###### 29 





Kahoy na panghampas sa kanya'y para lamang patpat, tumatawa lamang siya kapag siya'y sinisibat. 











###### 30 





Kaliskis ng kanyang tiyan ay napakatalas, at sa putik na daanan, nag-iiwan ng mga bakas. 











###### 31 





Kaya niyang pakuluin ang malalim na tubig, hinahalo niya ang dagat na parang palayok ng langis. 











###### 32 





Ang kanyang madaana'y kumikislap sa liwanag, ang akala mo sa tubig, puting buhok ang katulad. 











###### 33 





Dito sa daigdig ay wala siyang katulad, pagkat siya'y walang takot, hindi nasisindak. 











###### 34 





Sa lahat ng mga hayop ay mababa ang tingin niya, at sa kanilang lahat ang naghahari ay siya." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Job 41:1 <i class="catch-word">LEVIATAN:_ Isang mala-alamat na dambuhalang halimaw sa karagatan na sumisimbolo sa kaguluhan at kasamaan.

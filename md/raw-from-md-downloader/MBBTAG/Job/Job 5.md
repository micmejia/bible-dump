---
Aliases: [Job 5]
previous: ['Job 4']
up: ['Job']
next: ['Job 6']
---
# Job 5

***












###### 1 





"Sumigaw ka, Job, kung may sasagot sa iyo. Mayroon bang anghel na sa iyo'y sasaklolo? 











###### 2 





Ang sama ng loob ay pumapatay sa mga taong hangal. Ang pagkainggit ay kumikitil sa mga taong mangmang. 











###### 3 





Nakakita na ako ng mga hangal na panatag kung titingnan, ngunit bigla kong sinusumpa ang kanilang mga tahanan. 











###### 4 





Walang matakbuhan ang kanilang mga anak, walang sinuman ang sa kanila'y magligtas. 











###### 5 





Ang kanilang ani'y kinakain ng mga gutom, kahit ang nasa tinikan, inaagaw sa kanila. Ninanasa ng mga uhaw ang kayamanan nila. 











###### 6 





Ang kahirapa'y hindi sa alabok nagmula, at ang kaguluha'y hindi tumutubo sa lupa. 











###### 7 





Tiyak na daranas ng kahirapan ang tao, kung paanong may tilamsik ng apoy sa apuyan. 











###### 8 





"Kung ako sa iyo, lalapit ako sa Diyos, at ang aking kalagayan, sa kanya idudulog. 











###### 9 





Mga dakilang gawa niya'y di natin mauunawaan, mga kababalaghan niya ay walang katapusan. 











###### 10 





Ang lupa'y pinadadalhan niya ng ulan, mga bukiri'y kanyang pinatutubigan. 











###### 11 





Ang nagpapakumbaba ay kanyang itinataas, ang mga nalulungkot, kanyang inililigtas. 











###### 12 





Mga pakana ng mga tuso'y kanyang sinisira, kaya anumang gawin nila'y wala silang napapala. 











###### 13 





Ang mga tuso'y inihuhulog niya sa sarili nilang bitag, kanilang mga pakana'y kaagad nagwawakas. 











###### 14 





Di makita ang daan kahit na sa araw, sila'y nangangapa kahit katanghalian. 











###### 15 





Ngunit inililigtas ng Diyos ang mga ulila, iniaahon niya sa kaapihan ang mga dukha. 











###### 16 





Binibigyan niya ng pag-asa ang mga dukha, pinatatahimik niya ang masasama. 











###### 17 





"Mapalad ang taong dinidisiplina ng Diyos na Makapangyarihan, ang pagtutuwid niya sa iyo'y huwag mong ipagdamdam. 











###### 18 





Ginagamot niya ang kanyang nasugatan, pinapagaling niya ang kanyang nasaktan. 











###### 19 





Sa tuwi-tuwina, paningin niya'y nasa iyo, upang ikaw ay ingatan, laging handang sumaklolo. 











###### 20 





Sa panahon ng taggutom, di ka niya pababayaan, at kung sa digmaan ay hindi ka niya iiwan. 











###### 21 





Ililigtas ka niya sa dilang mapanira, at di ka matatakot sa kapahamakan. 











###### 22 





Kaguluhan at taggutom, iyo lamang tatawanan, at mababangis na hayop, hindi mo katatakutan. 











###### 23 





Walang mga bato sa bukid na iyong sasakahin, maiilap na hayop, di ka lalapain. 











###### 24 





Magiging ligtas ang iyong tahanan, at ang iyong mga kawan ay hindi mababawasan. 











###### 25 





Ang lahi mo ay di mapipigil sa paglaki; tulad ng damo, ang mga supling mo ay darami. 











###### 26 





Tatamasahin mo ang mahabang buhay, katulad ng bungang nahinog sa panahon ng anihan. 











###### 27 





Ang mga ito'y aming matagal na pinag-aralan, pakinggan mo't alamin pagkat ito'y katotohanan." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

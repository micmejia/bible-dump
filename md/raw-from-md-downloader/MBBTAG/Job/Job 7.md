---
Aliases: [Job 7]
previous: ['Job 6']
up: ['Job']
next: ['Job 8']
---
# Job 7

***












###### 1 





"Ang buhay ng tao'y punung-puno ng pagod, tulad ng kawal at manggagawang pilit na pinaglingkod. 











###### 2 





Siya'y tulad ng alipin, na naghahanap ng lilim, tulad ng manggagawa, sahod ang ninanasa. 











###### 3 





Buhay ko'y wala nang kahulugan sa paglipas ng mga buwan, at tuwing sasapit ang gabi ako ay nagdadalamhati. 











###### 4 





Ang gabi ay matagal, parang wala nang umaga, di mapanatag sa higaan, hanggang umaga'y balisa. 











###### 5 





Itong buo kong katawan ay tadtad ng mga sugat, inuuod, kumikirot, ang nana ay lumalabas. 











###### 6 





Mga araw ko'y lumilipas nang walang pag-asa, kay bilis umikot parang sa makina. 











###### 7 





"Alalahanin ninyong ang buhay ko'y isang hininga lamang, hindi na ako muling makakakita nang kabutihan. 











###### 8 





Kaunting panahon na lang at ako ay papanaw, di na ninyo ako makikita, at di na matatagpuan. 











###### 9 





Tulad ng ulap na napapadpad at naglalaho, kapag namatay ang tao, di na siya makakabalik sa mundo. 











###### 10 





Hindi na siya makakauwi kailanman, mga kakilala niya, siya'y malilimutan. 











###### 11 





Kaya ako'y hindi mapipigil na magbuka nitong bibig, upang ibulalas ang pait sa loob ng aking dibdib. 











###### 12 





Bakit ako'y inyong binabantayan? Ako ba'y dambuhalang mula sa karagatan? 











###### 13 





Ako ay nahihiga upang ako'y magpahinga, upang kahit sandali sakit ko ay mapawi. 











###### 14 





Ngunit maging sa pagtulog ako'y iyong tinatakot, masasamang panaginip, pangitain at mga bangungot. 











###### 15 





Kaya, nais ko pang ako ay mabigti, kaysa mabuhay sa katawang may pighati. 











###### 16 





Ako'y hirap na hirap na, ayaw ko nang mabuhay; iwan mo na ako, buhay ko'y wala rin lang saysay. 











###### 17 





"Ano ba ang tao upang iyong pahalagahan, bakit pinapansin mo ang kanyang mga galaw? 











###### 18 





Tuwing umaga siya'y iyong sinusuri, sinusubok mo siya sa bawat sandali. 











###### 19 





Kahit saglit, ilayo mo sa akin ang iyong tingin, nang ako'y magkapanahon na laway ay lunukin. 











###### 20 





Kung ako'y nagkasala, ano ba naman iyon sa iyo? Ikaw na tagapagmasid ng mga tao, bakit ba ako ang napagbubuntunan mo? Ako ba ay isang pabigat sa iyo? 











###### 21 





Bakit di pa patawarin ang aking kasalanan? Bakit di pa kalimutan ang aking pagkukulang, ako rin lang ay patungo na sa huli kong hantungan? Ako'y iyong hahanapin ngunit di matatagpuan." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Job 8]
previous: ['Job 7']
up: ['Job']
next: ['Job 9']
---
# Job 8

***












###### 1 





Ito naman ang sagot ni Bildad na Suhita: 











###### 2 





"Hanggang kailan ka magsasalita ng ganyan, mga salitang parang hangin at walang kabuluhan? 











###### 3 





Hindi pinipilipit ng Diyos ang katarungan; hindi binabaluktot ng Makapangyarihan ang katuwiran. 











###### 4 





Maaaring nagkasala sa Diyos ang iyong mga anak, kaya't ibinigay niya sa kanila ang parusang nararapat. 











###### 5 





Ngunit kung ikaw ay lalapit at makiusap sa Diyos na Makapangyarihan, 











###### 6 





kung ikaw ay talagang tapat, at malinis ang kalooban, tutulungan ka ng Diyos; gagantimpalaan at ibabalik niya ang iyong sambahayan. 











###### 7 





Maliit na bagay ang mga nawala mong kayamanan, kung ihahambing ang sa iyo'y kanyang ibibigay. 











###### 8 





"Alamin mo ang mga nagdaang kasaysayan, itanong sa matatanda ang kaalamang natuklasan. 











###### 9 





Buhay nati'y maikli lang, at kaalaman nati'y kulang; parang anino lamang tayong dumaan sa ibabaw ng sanlibutan. 











###### 10 





Pakaisipin mo ang kanilang mga aral, ang kanilang sinasabi ay iyong pakinggan. 











###### 11 





"Ang halaman sa tubigan ay di mabubuhay, kundi sa matubig at malamig na lugar lamang. 











###### 12 





Ito'y unang nalalanta kapag ito ay natuyuan, kahit bagong tubo pa lang at di pa napuputulan. 











###### 13 





Ganyan ang katulad ng mga taong walang Diyos, pag-asa ay mawawala kapag ang Diyos ay nilimot. 











###### 14 





Ang mga bagay na pinagkakatiwalaan nila'y kasingrupok lamang ng sapot ng gagamba. 











###### 15 





Kapag ito'y sinandalan, agad itong nalalagot, kapag ito'y hinawakan, tiyak itong masisira. 











###### 16 





"Ang masasamang tao'y parang damong nagsusulputan, tulad ng masamang damong kumakalat sa halamanan. 











###### 17 





Bumabalot sa mga bato ang kanilang mga ugat, at sa bawat bato sila'y humahawak. 











###### 18 





Ngunit kapag sila'y nabunot sa kinatatamnan, wala nang nakakaalala sa dati nilang kalagayan. 











###### 19 





Ganyan ang kasiyahan ng masasamang tao, may iba namang lilitaw at kukuha ng kanilang puwesto. 











###### 20 





"Hindi pababayaan ng Diyos ang mabuting tao, ngunit sa masama'y hindi siya sasaklolo. 











###### 21 





Patatawanin ka niya at pasisigawin sa tuwa, 











###### 22 





ngunit ang mga kaaway mo'y kanyang ipapahiya, at ang tahanan ng masasama ay ganap na mawawala." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

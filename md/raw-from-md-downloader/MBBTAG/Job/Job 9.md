---
Aliases: [Job 9]
previous: ['Job 8']
up: ['Job']
next: ['Job 10']
---
# Job 9

***












###### 1 





Ito naman ang tugon ni Job: 











###### 2 





"Matagal ko nang alam ang mga bagay na iyan, ngunit sino bang matuwid sa harap ng Maykapal? 











###### 3 





Mayroon bang maaaring makipagtalo sa kanya? Sa sanlibo niyang tanong, walang makakasagot kahit isa. 











###### 4 





Ang Diyos ay matalino at makapangyarihan, sinong lumaban na sa kanya at nagtagumpay? 











###### 5 





Walang sabi-sabing inuuga niya ang bundok, sa tindi ng kanyang galit, ito'y kanyang dinudurog. 











###### 6 





Ang buong lupa ay kanyang niyayanig, at inuuga niya ang saligan ng daigdig. 











###### 7 





Maaari niyang pigilan ang pagsikat ng araw, pati ang mga bituin sa kalangitan. 











###### 8 





Mag-isa niyang inilatag ang sangkalangitan, kanyang tinapakan ang dambuhalang karagatan. 











###### 9 





Siya ang gumawa ng mga bituin sa kalawakan, sa 'Oso,' sa 'Orion,' sa 'Pleyades' at sa mga kumpol ng mga bituin sa katimugan. 











###### 10 





Makapangyarihan niyang gawa ay hindi maunawaan, ang kanyang mga himala ay hindi mabibilang. 











###### 11 





Siya'y nagdaraan ngunit hindi ko mamasdan, siya'y kumikilos ngunit hindi ko maramdaman. 











###### 12 





Nakukuha niya ang anumang magustuhan, at sa kanya'y walang makakahadlang, walang makakapagtanong, 'Bakit mo ginawa iyan?' 











###### 13 





"Ang poot ng Diyos ay hindi maglulubag sa mga tumulong sa dambuhalang si Rahab. 











###### 14 





Paano ko masasagot ang tanong niya sa akin? Maghahanap pa ako ng mga salitang aking bibigkasin. 











###### 15 





Kahit ako'y walang sala, ang tangi kong magagawa, sa harap ng Diyos na hukom ay magmakaawa. 











###### 16 





Kahit bayaan niyang ako'y magsalita, hindi ko rin matiyak kung ako'y papakinggan nga. 











###### 17 





Malakas na bagyo at mga sugat ang sa aki'y ibinigay, kahit wala naman siyang sapat na dahilan. 











###### 18 





Ang hininga ko ay halos kanya nang lagutin, puro kapaitan ang idinulot niya sa akin. 











###### 19 





Sa lakas niyang taglay hindi siya kayang talunin, hindi siya maaaring pilitin at sa hukuman ay dalhin. 











###### 20 





Ako'y walang kasalanan at tapat na namumuhay, ngunit bawat sabihin ko ay laban sa aking katauhan. 











###### 21 





Wala nga akong sala, ngunit hindi na ito mahalaga, wala nang halaga ang aking sarili, pagod na akong mabuhay. 











###### 22 





Iisa ang pupuntahan ng lahat, ito ang aking nasabi. Kapwa wawasakin ng Diyos ang masama at ang mabuti. 











###### 23 





Kung ang taong matuwid ay biglang namatay, tinatawanan ng Diyos ang sinapit ng kawawa. 











###### 24 





Hinayaan niyang ang daigdig ay pagharian ng masama, ang paningin ng mga hukom ay tinatakpan niya. Kung di siya ang may gawa nito, sino pa nga kaya? 











###### 25 





"Ang aking mga araw ay mabilis lumilipas, walang mabuting nangyayari kaya't nagmamadaling tumatakas. 











###### 26 





Parang mabilis na bangka ang buhay kong ito, kasing bilis ng agila kung dumadagit ng kuneho. 











###### 27 





Kung kakalimutan ko na lang ang aking pagdurusa, at tatawanan ko na lang ang aking problema, 











###### 28 





nangangamba ako na inyong ipalagay, na ang kasawian ko ay bunga ng aking kasalanan. 











###### 29 





Kung ako'y napatunayan nang nagkasala, anong pagsisikap ang magagawa ko pa? 











###### 30 





Hindi ako malilinis ng kahit anong sabon, hindi na ako puputi kuskusin man ng apog, 











###### 31 





matapos mo akong ihagis sa napakaruming balon. Ikinahihiya ako maging ng aking sariling damit. 











###### 32 





Kung ang Diyos ay tao lang, siya'y aking sasagutin, kahit umabot sa hukuman ang aming usapin. 











###### 33 





Ngunit sa aming dalawa'y walang tagapamagitan, upang alitan namin ay kanyang mahatulan. 











###### 34 





Ang pamalo ng Diyos sana'y ilayo na sa akin, at huwag na sana niya akong takutin. 











###### 35 





At ihahayag ko ang nais kong sabihin, sapagkat ako ang nakakaalam ng sarili kong damdamin. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

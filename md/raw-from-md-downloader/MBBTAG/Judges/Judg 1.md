---
Aliases: [Judges 1]
up: ['Judges']
next: ['Judg 2']
---
# Judges 1

***












###### 1 





Pagkamatay ni Josue, nagtanong kay Yahweh ang mga Israelita, "Sino sa amin ang unang sasalakay sa mga Cananeo?" 











###### 2 





"Ang lipi ni Juda ang mauuna. Ipapasakop ko sa kanila ang lupain," sagot ni Yahweh. 











###### 3 





Sinabi ng mga kabilang sa lipi ni Juda sa mga kabilang sa lipi ni Simeon, "Tulungan ninyo kami sa pagsakop sa lugar na nakalaan para sa amin, at pagkatapos ay tutulungan naman namin kayo sa pagsakop sa lupaing para sa inyo." Tumulong nga ang lipi ni Simeon. 











###### 4 





Tinulungan sila ni Yahweh na matalo ang mga Cananeo at ang mga Perezeo. Umabot sa sampung libo ang napatay nila sa Bezek. 











###### 5 





Doon nila nilabanan ang hari ng Bezek, mga Cananeo at mga Perezeo. 











###### 6 





Tumakas ang hari ng Bezek ngunit hinabol nila ito, at nang mahuli ay pinutulan ng hinlalaki sa paa't kamay. 











###### 7 





Sinabi ng hari ng Bezek, "Pitumpung hari na ang naputulan ko ng hinlalaki ng paa't kamay, at pinamulot ng mumo sa ilalim ng aking mesa. Ngayo'y pinagbayad ako ng Diyos sa aking ginawa." Dinala ito sa Jerusalem at doon namatay. ## Nasakop ng Lipi ni Juda ang Jerusalem at Hebron 











###### 8 





Ang Jerusalem ay sinalakay at nasakop ng lipi ni Juda. Pinatay nila ang mga nakatira roon at sinunog ang lunsod. 











###### 9 





Pagkatapos, nilabanan naman nila ang mga Cananeo sa mga kaburulan, sa kapatagan at sa disyerto sa katimugan. 











###### 10 





Sinalakay ng lipi ng Juda ang mga Cananeong nasa Hebron, dating Lunsod ng Arba, at natalo nila sina Sesai, Ahiman at Talmai. ## Nasakop ni Otniel ang Debir 











###### 11 





Mula sa Hebron, sinalakay naman nila ang Debir, ang dating Lunsod ng Sefer. 











###### 12 





Sinabi ni Caleb, "Ang anak kong si Acsa ay ibibigay ko para maging asawa ng sinumang makakasakop sa Lunsod ng Sefer." 











###### 13 





Si Otniel na anak ni Kenaz at pamangkin ni Caleb ang nakasakop sa lunsod, kaya siya ang napangasawa ni Acsa. 











###### 14 





Nang sila'y ikasal na, inutusan ni Otniel si Acsa[^a] na humingi ng bukirin sa kanyang amang si Caleb. Kaya, nagpunta si Acsa kay Caleb. Pagdating doon, tinanong naman siya agad nito kung ano ang kailangan niya. 











###### 15 





"Bigyan mo po sana ako ng lugar na may tubig. Ang lupang ibinigay mo sa akin ay walang mapagkukunan ng tubig," sabi ni Acsa. At ibinigay sa kanya ni Caleb ang mga balon sa gawing itaas at ibaba. ## Ang mga Tagumpay ng Lipi nina Juda at Benjamin 











###### 16 





Ang angkan ni Hobab na isang Cineo, na kamag-anak ng biyenan ni Moises, ay sumama sa lipi ni Juda mula sa Jerico, ang Lunsod ng mga Palma, hanggang sa ilang ng Juda, sa timog ng Arad. Nanirahan silang kasama ng mga Amalekita.[^b] 











###### 17 





Ang lipi naman ni Simeon ay tinulungan ng lipi ni Juda sa pagsakop sa Lunsod ng Sefat. Winasak nila ito nang husto at pinangalanang Horma.[^c] 











###### 18 





Nasakop din nila ang buong Gaza, Ashkelon at Ekron. 











###### 19 





Tinulungan ni Yahweh ang Juda, kaya't nasakop nila ang mga kaburulan. Ngunit hindi nila nasakop ang mga nasa kapatagan sapagkat ang mga tagaroon ay may mga karwaheng bakal. 











###### 20 





At tulad ng sinabi ni Moises, ibinigay nga kay Caleb ang Hebron. Pinalayas niya roon ang tatlong anak ni Anac. 











###### 21 





Ang mga Jebuseo namang naninirahan sa Jerusalem ay hindi pinaalis ng lipi ni Benjamin, kaya hanggang ngayo'y kasama nilang naninirahan doon ang mga ito. ## Sinakop ng mga Lipi ni Jose ang Bethel <sup class="versenum">22-23</sup>Ang lunsod naman ng Bethel na dating Luz ay sinalakay ng mga lipi ni Jose at tinulungan din sila ni Yahweh. Nagpadala muna sila roon ng mga espiya. 











###### 24 





Sa daan ay may nasalubong silang isang tao mula sa lunsod. Sinabi nila rito, "Ituro mo sa amin ang pagpasok sa lunsod at gagantimpalaan ka namin." 











###### 25 





Itinuro naman nito sa kanila, at pinatay nila ang mga tagaroon maliban sa lalaking napagtanungan nila pati ang pamilya nito. 











###### 26 





Pagkatapos, ang lalaking iyon ay nagpunta sa lupain ng mga Heteo at nagtayo ng isang lunsod na hanggang ngayo'y tinatawag na Luz. ## Hindi Pinaalis ng mga Israelita ang mga Cananeo 











###### 27 





Hindi pinaalis ng lipi ni Manases ang mga naninirahan sa mga lunsod ng Beth-sean, Taanac, Dor, Ibleam, Megido at sa mga nayong sakop ng mga ito. Kaya't nanatili roon ang mga Cananeo. 











###### 28 





Subalit nang maging mas makapangyarihan ang mga Israelita, hindi na nila lubusang pinaalis ang mga Cananeo ngunit sapilitan nilang pinagtrabaho ang mga ito bilang alipin. 











###### 29 





Hindi rin pinaalis ng lipi ni Efraim ang mga Cananeo sa lunsod ng Gezer. Sila'y sama-samang nanirahan doon. 











###### 30 





Hindi pinaalis ng lipi ni Zebulun ang mga naninirahan sa mga lunsod ng Kitron at Nahalol. Sama-sama silang nanirahan doon, subalit sapilitan nilang pinagtatrabaho ang mga ito bilang mga alipin. 











###### 31 





Hindi rin pinaalis ng lipi ni Asher ang mga taga-lunsod ng Acco, Sidon, Ahlab, Aczib, Helba, Afec at Rehob. 











###### 32 





Sama-sama silang nanirahan doon. 











###### 33 





Hindi rin pinaalis ng lipi ni Neftali ang mga taga-Beth-semes at Beth-anat. Sila'y sama-samang nanirahan doon ngunit inalipin nila ang mga tagaroon. 











###### 34 





Ang lipi naman ni Dan ay napaurong ng mga Amoreo papuntang bulubundukin. Hindi sila pinayagan ng mga Amoreo na makapanirahan sa kapatagan, sa halip ay itinaboy sila sa kaburulan. 











###### 35 





Hindi umalis sa Heres, Ayalon at Saalbim ang mga Amoreo, ngunit dumating ang araw na nasakop sila ng mga lipi ni Jose at inalipin sila ng mga ito. 











###### 36 





Ang sakop ng mga Amoreo ay mula sa Pasong Alakdan hanggang sa Petra. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Mga Hukom 1:14 <i class="catch-word">inutusan ni Otniel si Acsa:_ Sa ibang manuskrito'y <i class="catch-word">inutusan ni Acsa si Otniel_ . [^b]: Mga Hukom 1:16 <i class="catch-word">Amalekita:_ Sa ibang manuskrito'y <i class="catch-word">tao_ . [^c]: Mga Hukom 1:17 <i class="catch-word">HORMA:_ Sa wikang Hebreo, ang kahulugan ng salitang ito'y “pagkawasak”.

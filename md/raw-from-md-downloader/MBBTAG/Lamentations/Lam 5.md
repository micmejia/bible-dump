---
Aliases: [Lamentations 5]
previous: ['Lam 4']
up: ['Lamentations']
---
# Lamentations 5

***












###### 1 





Gunitain mo, Yahweh, ang nangyari sa amin; masdan mo ang sinapit naming kahihiyan! 











###### 2 





Ang aming mana ay ibinigay sa mga dayuhan, at ang aming mga tahanan nama'y ipinagkaloob sa mga taga-ibang bayan. 











###### 3 





Ang aming mga ama'y pinatay ng mga kaaway; kaya't aming mga ina, wala nang kaagapay. 











###### 4 





Kailangang bayaran namin ang tubig na iinumin, pati ang panggatong ay binibili na rin. 











###### 5 





Pinagtrabaho kaming parang mga hayop, hindi man lamang pinagpapahinga. 











###### 6 





Para lang magkaroon ng sapat na pagkain, nakipagkasundo kami sa Egipto at Asiria. 











###### 7 





Nagkasala nga ang aming mga ninuno, at dahil sa kanila kami ay nagdurusa. 











###### 8 





Mga alipin ang namamahala sa amin; walang makapagligtas sa amin mula sa kanilang mga kamay. 











###### 9 





Sa paghahanap ng pagkain, nanganganib ang aming buhay, sapagkat naglipana ang aming mga kaaway. 











###### 10 





Dahil sa matinding gutom, nag-aapoy ang aming katawan, para kaming nakalagay sa mainit na pugon. 











###### 11 





Ang aming mga asawa ay ginahasa sa Zion, ang mga dalaga nama'y pinagsasamantalahan sa mga bayan ng Juda. 











###### 12 





Ginagapos at ibinibitin ang mga pinuno; at ang matatanda ay hindi na nirespeto. 











###### 13 





Ang mga kabataang lalaki'y pinagtatrabahong parang alipin; nakukuba sa bigat ng pasan nilang kahoy ang mga batang lalaki. 











###### 14 





Ayaw nang magpulong ang matatanda ng bayan, ayaw nang tumugtog ng mga kabataan. 











###### 15 





Naparam ang kagalakan sa aming puso; ang aming pagsasaya ay naging pagluluksa. 











###### 16 





Walang natira sa aming ipinagmamalaki; "tayo'y nagkasala kaya tayo'y nagdurusa!" 











###### 17 





Nanlupaypay kami, at nagdilim ang aming paningin, 











###### 18 





pagkat iniwan ng tao ang Bundok ng Zion, mga asong-gubat na lang ang naninirahan doon. 











###### 19 





Ngunit ikaw, O Yahweh, ang hari magpakailanman, ang iyong luklukan ay walang katapusan. 











###### 20 





Kay tagal mo kaming pinabayaan. Kailan mo kami aalalahaning muli? 











###### 21 





Ibalik mo kami, O Yahweh, sa dati naming kaugnayan sa iyo! 











###### 22 





Talaga bang itinakwil mo na kami? Sukdulan na bang talaga ang galit mo sa amin? ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

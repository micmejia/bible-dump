---
Aliases: [Mark 1]
up: ['Mark']
next: ['Mark 2']
---
# Mark 1

***












###### 1 





Ito ang simula ng Magandang Balita tungkol kay Jesu-Cristo, [ang Anak ng Diyos].[^a] 











###### 2 





Tulad ng nakasulat sa aklat ni propeta Isaias, "Narito ang sugo ko na aking ipadadalang mauuna sa iyo; ihahanda niya ang iyong daraanan. 











###### 3 





Ito ang pahayag ng isang taong sumisigaw sa ilang: 'Ihanda ninyo ang daraanan ng Panginoon, gumawa kayo ng mga tuwid na landas na kanyang lalakaran!'" 











###### 4 





At dumating nga sa ilang si Juan na Tagapagbautismo na nangangaral,[^b] "Pagsisihan ninyo't talikuran ang inyong mga kasalanan at pabautismo kayo, upang kayo'y patawarin ng Diyos." 











###### 5 





Halos lahat ng taga-Judea at taga-Jerusalem ay pumunta kay Juan. Ipinahayag nila ang kanilang mga kasalanan at sila'y binautismuhan niya sa Ilog Jordan. 











###### 6 





Ang damit ni Juan ay yari sa balahibo ng kamelyo, at balat naman ng hayop ang kanyang sinturon. Ang kanya namang pagkain ay balang at pulot-pukyutan. 











###### 7 





Ito ang ipinapahayag niya sa mga tao, "Ang darating na kasunod ko ay higit na makapangyarihan kaysa sa akin. Ni hindi ako karapat-dapat yumukod at magkalas man lamang ng tali ng kanyang sandalyas.[^c] 











###### 8 





Binautismuhan ko kayo sa tubig, ngunit babautismuhan niya kayo sa Espiritu Santo." ## Ang Pagbautismo kay Jesus 











###### 9 





Nang panahong iyon, dumating si Jesus mula sa Nazaret sa Galilea, at siya'y binautismuhan ni Juan sa Ilog Jordan. 











###### 10 





Pagkaahung-pagkaahon ni Jesus sa tubig, nakita niyang bumukas ang kalangitan at bumababa sa kanya ang Espiritu na tulad ng isang kalapati. 











###### 11 





Narinig niya ang isang tinig na mula sa langit at nagsasabing, "Ikaw ang minamahal kong Anak; lubos kitang kinalulugdan." ## Ang Pagtukso kay Jesus 











###### 12 





Pagkatapos, dinala agad ng Espiritu si Jesus sa ilang. 











###### 13 





Nanatili siya roon nang apatnapung araw, at doo'y tinukso siya ni Satanas.[^d] Doon ay may mababangis na hayop ngunit si Jesus ay pinaglingkuran ng mga anghel. ## Ang Simula ng Pangangaral sa Galilea 











###### 14 





Nang ibinilanggo si Juan, nagpunta si Jesus sa Galilea at ipinangaral doon ang Magandang Balitang mula sa Diyos. 











###### 15 





Sinabi niya, "Dumating na ang takdang panahon. Malapit nang maghari ang Diyos![^e] Kaya magsisi na kayo't talikuran ang inyong mga kasalanan. Paniwalaan ninyo ang Magandang Balita!" ## Ang Pagtawag sa Apat na Mangingisda 











###### 16 





Habang naglalakad si Jesus sa tabi ng Lawa ng Galilea, nakita niya ang magkapatid na Simon at Andres na nanghuhuli ng isda sa pamamagitan ng lambat. Sila'y kapwa mga mangingisda. 











###### 17 





Sinabi ni Jesus sa kanila, "Sumunod kayo sa akin at kayo'y gagawin kong mangingisda ng mga tao." 











###### 18 





Pagkasabi niya nito'y agad iniwan ng magkapatid ang kanilang mga lambat at sumunod sa kanya. 











###### 19 





Nagpatuloy siya sa paglalakad, at sa di-kalayuan ay nakita naman niya ang magkapatid na Santiago at Juan, na mga anak ni Zebedeo. Sila'y nasa kanilang bangka at nag-aayos ng mga lambat. 











###### 20 





Tinawag din sila agad ni Jesus at sila ay sumunod din sa kanya. Iniwan nila sa bangka ang kanilang ama na kasama ang kanilang mga upahang manggagawa. ## Pinagaling ang Sinasapian ng Masamang Espiritu 











###### 21 





Nagpunta sina Jesus sa Capernaum, at nang sumunod na Araw ng Pamamahinga ay pumasok si Jesus sa sinagoga at nagturo. 











###### 22 





Namangha ang mga tao sapagkat nagtuturo siya nang may kapangyarihan, hindi tulad ng mga tagapagturo ng Kautusan. 











###### 23 





Bigla namang pumasok sa sinagoga ang isang lalaking sinasapian ng masamang espiritu. Ito'y sumigaw, 











###### 24 





"Ano ang pakay mo sa amin, Jesus na taga-Nazaret? Naparito ka ba upang kami'y puksain? Kilala kita! Ikaw ang Banal na mula sa Diyos." 











###### 25 





Ngunit iniutos ni Jesus sa masamang espiritu, "Tumahimik ka! Lumabas ka sa kanya!" 











###### 26 





Pinangisay ng masamang espiritu ang lalaki at sumisigaw itong lumabas sa kanya. 











###### 27 





Ang lahat ay namangha kaya't sila'y nagtanungan sa isa't isa, "Paanong nangyari iyon? Ito ay isang kakaibang katuruan! Makapangyarihan niyang nauutusan ang masasamang espiritu, at sumusunod naman ang mga ito sa kanya." 











###### 28 





Dahil dito, mabilis na kumalat sa buong Galilea ang balita tungkol kay Jesus. ## Ang Pagpapagaling sa Maraming Tao 











###### 29 





Mula sa sinagoga ay nagtungo agad si Jesus at ang kanyang mga alagad, kasama sina Santiago at Juan, sa bahay nina Simon at Andres. 











###### 30 





Noon ay nakahiga dahil nilalagnat ang biyenan ni Simon at ito'y agad nilang sinabi kay Jesus. 











###### 31 





Kaya't nilapitan ni Jesus ang babae, hinawakan ito sa kamay at ibinangon. Noon di'y gumaling ito at naghanda ng pagkain para sa kanila. 











###### 32 





Pagsapit ng gabi, pagkalubog ng araw, dinala kay Jesus ang lahat ng maysakit at ang mga sinasapian ng demonyo. 











###### 33 





Halos lahat ng mga tagaroon ay nagkatipon sa harap ng bahay. 











###### 34 





Pinagaling ni Jesus ang maraming maysakit, anuman ang kanilang karamdaman. Pinalayas din niya ang mga demonyo, at hindi niya hinayaang magsalita ang mga ito sapagkat alam nila kung sino siya. ## Ang Pangangaral ni Jesus sa Galilea 











###### 35 





Madaling-araw pa'y bumangon na si Jesus at nagpunta sa isang lugar na walang tao at doon ay nanalangin siya. 











###### 36 





Hinanap siya ni Simon at ng mga kasama nito, at 











###### 37 





nang matagpuan siya ay sinabi nila, "Hinahanap po kayo ng mga tao." 











###### 38 





Ngunit sinabi niya sa kanila, "Kailangang pumunta rin tayo sa mga karatig-bayan upang makapangaral ako roon. Ito ang dahilan ng pagparito ko."[^f] 











###### 39 





Nilibot nga ni Jesus ang buong Galilea. Nangaral siya sa kanilang mga sinagoga at nagpalayas ng mga demonyo. ## Pinagaling ni Jesus ang Isang Ketongin 











###### 40 





Isang taong may ketong[^g] ang lumapit kay Jesus. [Lumuhod ito][^h] at nagmakaawa, "Kung nais po ninyo, ako'y inyong mapapagaling at magagawang malinis." 











###### 41 





Nahabag si Jesus sa ketongin kaya't hinawakan niya ito at sinabi, "Oo, nais ko! Gumaling ka!" 











###### 42 





Noon di'y nawala ang ketong ng lalaki at siya'y naging malinis. 











###### 43 





Matapos mapagbilinan, agad siyang pinaalis ni Jesus 











###### 44 





at pinagsabihan ng ganito: "Huwag mong sasabihin ito kaninuman. Sa halip ay magpunta ka at magpasuri sa pari. Pagkatapos, mag-alay ka ng handog para sa Diyos ayon sa iniutos ni Moises bilang patunay sa mga tao na ikaw ay magaling at malinis na." 











###### 45 





Ngunit pagkaalis ng lalaki ay kanyang ipinamalita ang nangyari sa kanya. Dahil dito, hindi na nakapasok pa ng bayan si Jesus. Nanatili na lamang siya sa mga hindi mataong lugar, subalit pinupuntahan pa rin siya ng mga tao mula sa iba't ibang dako. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Marcos 1:1 <i class="catch-word">ang Anak ng Diyos:_ Sa ibang manuskrito'y hindi nakasulat ang mga salitang ito. [^b]: Marcos 1:4 <i class="catch-word">At dumating…na nangangaral:_ Sa ibang manuskrito'y <i class="catch-word">At dumating nga sa ilang si Juan, na nagbabautismo at nangangaral_ . [^c]: Marcos 1:7 <i class="catch-word">Ni hindi…ng kanyang sandalyas:_ o kaya'y <i class="catch-word">Ni hindi man lamang ako karapat-dapat na maging kanyang alipin_ . [^d]: Marcos 1:13 <i class="catch-word">Nanatili siya…Satanas:_ o kaya'y <i class="catch-word">Nanatili siya roon nang apatnapung araw habang siya'y tinutukso ni Satanas_ . [^e]: Marcos 1:15 <i class="catch-word">Malapit nang maghari ang Diyos!:_ o kaya'y <i class="catch-word">Naghahari na ang Diyos_ . [^f]: Marcos 1:38 <i class="catch-word">Ito ang dahilan ng pagparito ko:_ o kaya'y <i class="catch-word">Ito ang dahilan ng aking pag-alis sa Capernaum_ . [^g]: Marcos 1:40 <i class="catch-word">KETONG:_ Ang salitang ito ay tumutukoy sa maraming uri ng sakit sa balat. [^h]: Marcos 1:40 <i class="catch-word">Lumuhod ito:_ Sa ibang manuskrito'y hindi nakasulat ang mga salitang ito.

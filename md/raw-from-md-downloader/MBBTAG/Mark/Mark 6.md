---
Aliases: [Mark 6]
previous: ['Mark 5']
up: ['Mark']
next: ['Mark 7']
---
# Mark 6

***












###### 1 





Umalis doon si Jesus at umuwi siya sa sariling bayan kasama ang kanyang mga alagad. 











###### 2 





Pagdating ng Araw ng Pamamahinga, si Jesus ay nagturo sa sinagoga. Maraming tao ang nakarinig sa kanya at sa kanilang pagkamangha'y nagtanungan sila, "Saan niya natutunan ang lahat ng iyan? Anong karunungan itong ipinagkaloob sa kanya? Paano siya nakakagawa ng mga himala? 











###### 3 





Hindi ba ito ang karpinterong anak ni Maria,[^a] at kapatid nina Santiago, Jose, Judas, at Simon? Tagarito rin ang kanyang mga kapatid na babae, hindi ba?" Kaya hindi sila naniwala sa kanya. 











###### 4 





Dahil dito, sinabi ni Jesus sa kanila, "Ang isang propeta'y iginagalang ng lahat, maliban ng kanyang mga kababayan, mga kamag-anak, at ng kanyang pamilya." 











###### 5 





Hindi siya nakagawa ng himala roon, maliban sa ilang maysakit na pinatungan niya ng kanyang kamay at pinagaling. 











###### 6 





Namangha siya dahil ayaw nilang maniwala sa kanya. ## Isinugo ni Jesus ang Labindalawa Nilibot ni Jesus ang mga nayon sa paligid at tinuruan niya ang mga tagaroon. 











###### 7 





Tinawag niya ang Labindalawa at isinugo sila nang dala-dalawa. Sila ay binigyan niya ng kapangyarihang magpalayas ng masasamang espiritu, 











###### 8 





at pinagbilinang, "Sa inyong paglalakbay, huwag kayong magdala ng anuman, maliban sa tungkod. Huwag kayong magdala ng pagkain, ng balutan o ng pera. 











###### 9 





Magsuot kayo ng sandalyas ngunit huwag kayong magdala ng bihisan." 











###### 10 





Sinabi rin niya sa kanila, "Kapag kayo ay pinatuloy sa isang bahay, manatili kayo roon hanggang sa inyong pag-alis sa bayang iyon. 











###### 11 





Kung ayaw kayong tanggapin o pakinggan sa isang bayan, umalis kayo roon at ipagpag ninyo ang alikabok sa inyong mga paa, bilang babala sa mga tagaroon." 











###### 12 





Humayo nga ang Labindalawa at nangaral na ang mga tao ay dapat magsisi at tumalikod sa kanilang mga kasalanan. 











###### 13 





Pinalayas nila ang mga demonyo mula sa mga sinasapian ng mga ito; pinahiran nila ng langis ang maraming maysakit at pinagaling ang mga ito. ## Ang Pagkamatay ni Juan na Tagapagbautismo 











###### 14 





Nakarating kay Haring Herodes[^b] ang balita tungkol kay Jesus, sapagkat nakikilala na siya ng maraming tao. May mga nag-aakala na si Juan na Tagapagbautismo ay muling nabuhay kaya si Jesus ay nakakagawa ng mga himala. 











###### 15 





Ngunit mayroon ding nagsasabi na siya si propeta Elias. At may iba pang nagsasabing, "Siya'y isang propeta, katulad ng mga propeta noong unang panahon." 











###### 16 





Nang ito'y marinig ni Herodes, sinabi niya, "Siya ay si Juan na aking pinapugutan ng ulo. Muli siyang nabuhay." 











###### 17 





Si Herodes mismo ang nagpahuli at nagpabilanggo kay Juan dahil sa kagustuhan ni Herodias. (Ang babaing ito ay pinakasalan at kinakasama ni Herodes bagama't ito'y asawa ng kapatid niyang si Felipe.) 











###### 18 





Sapagkat laging sinasabi ni Juan kay Herodes, "Labag sa batas na kasamahin mo ang asawa ng inyong kapatid!" 











###### 19 





At dahil dito, si Herodias ay nagkimkim ng galit kay Juan at ibig niya itong ipapatay. Ngunit hindi niya ito magawâ 











###### 20 





sapagkat alam niyang natatakot si Herodes kay Juan. Itinuturing ng hari na si Juan ay taong matuwid at banal, at sinisikap niyang huwag itong mapahamak. Gustung-gusto niyang makinig kay Juan kahit labis siyang nababagabag sa mga sinasabi nito.[^c] 











###### 21 





Subalit nagkaroon din ng pagkakataon si Herodias na ipapatay si Juan nang sumapit ang kaarawan ni Herodes. Si Herodes ay nagpahanda ng malaking salu-salo at inanyayahan niya ang kanyang mga opisyal, mga pinuno ng hukbo, at ang mga pangunahing mamamayan ng Galilea. 











###### 22 





Nang pumasok ang anak na babae ni Herodias[^d] at nagsayaw, labis na nasiyahan si Herodes at ang mga panauhin, kaya't sinabi ng hari sa dalaga, "Hingin mo ang anumang nais mo at ibibigay ko sa iyo." 











###### 23 





Naipangako rin niya sa dalaga na ibibigay niya kahit ang kalahati ng kanyang kaharian kung ito ang hihingin. 











###### 24 





Kaya't lumabas ang dalaga at tinanong ang kanyang ina, "Ano po ang hihingin ko?" "Ang ulo ni Juan na Tagapagbautismo," sagot ng ina. 











###### 25 





Mabilis na nagbalik ang dalaga sa kinaroroonan ng hari at sinabi niya, "Ang nais ko'y ibigay ninyo sa akin ngayon din ang ulo ni Juan na Tagapagbautismo, na nakalagay sa isang pinggan." 











###### 26 





Labis na nalungkot ang hari, subalit dahil sa kanyang sumpang narinig ng mga panauhin, hindi niya matanggihan ang dalaga. 











###### 27 





Kaagad niyang iniutos sa isang kawal na dalhin sa kanya ang ulo ni Juan. Sumunod nga ang kawal at pinugutan niya ng ulo si Juan sa loob ng bilangguan. 











###### 28 





Inilagay niya ang ulo sa isang pinggan at ibinigay sa dalaga. Ibinigay naman iyon ng dalaga sa kanyang ina. 











###### 29 





Nang mabalitaan ito ng mga alagad ni Juan, kinuha nila ang kanyang bangkay at inilibing. ## Ang Pagpapakain sa Limanlibo 











###### 30 





Bumalik kay Jesus ang mga apostol at iniulat nila sa kanya ang lahat ng kanilang ginawa at itinuro. 











###### 31 





Subalit napakaraming taong dumarating at umaalis, at hindi na nila makuhang kumain. Kaya't sinabi ni Jesus sa mga alagad, "Magpunta tayo sa hindi mataong lugar upang makapagpahinga kayo nang kaunti." 











###### 32 





Umalis nga silang sakay ng isang bangka, at nagpunta sa isang liblib na lugar. 











###### 33 





Ngunit maraming nakakita sa kanilang pag-alis at nakaalam kung saan sila pupunta. Kaya't ang mga tao mula sa lahat ng bayan ay patakbong pumunta sa lugar na iyon at naunahan pa nila sina Jesus. 











###### 34 





Pagbaba ni Jesus sa bangka, nakita niya ang napakaraming tao. Nahabag siya sa kanila sapagkat para silang mga tupang walang pastol, kaya't sila'y tinuruan niya ng maraming bagay. 











###### 35 





Nang dapit-hapon na, lumapit sa kanya ang mga alagad at sinabi, "Liblib ang pook na ito at malapit nang lumubog ang araw. 











###### 36 





Paalisin na po ninyo ang mga tao upang makapunta sila sa mga karatig-nayon at bayan upang makabili ng pagkain." 











###### 37 





Ngunit sinabi sa kanila ni Jesus, "Bigyan ninyo sila ng makakain." Sumagot ang mga alagad, "Nais po ba ninyong bumili kami ng pagkain sa halagang dalawandaang salaping pilak?"[^e] 











###### 38 





"Ilan ang dala ninyong tinapay? Tingnan nga ninyo," utos niya. Pagkatapos tingnan ay kanilang sinabi, "Lima po, at dalawang isda." 











###### 39 





Iniutos ni Jesus sa mga alagad na paupuin nang pangkat-pangkat ang mga tao sa damuhan. 











###### 40 





Kaya't naupo ang mga tao nang tig-iisang daan at tiglilimampu bawat grupo. 











###### 41 





Kinuha ni Jesus ang limang tinapay at dalawang isda; tumingala siya sa langit at nagpasalamat sa Diyos. Hinati-hati niya ang mga tinapay at ibinigay sa kanyang mga alagad upang ipamahagi sa mga tao. Hinati-hati rin niya ang dalawang isda at ipinamahagi rin nila. 











###### 42 





Ang lahat ay nakakain at nabusog, 











###### 43 





at nang tipunin ng mga alagad ang lumabis na tinapay at isda, nakapuno pa sila ng labindalawang kaing. 











###### 44 





May limanlibong lalaki ang kumain [ng tinapay].[^f] ## Lumakad si Jesus sa Ibabaw ng Tubig 











###### 45 





Agad pinasakay ni Jesus sa bangka ang kanyang mga alagad. Sila ay pinauna niya sa Bethsaida, sa kabilang ibayo ng lawa, habang pinapauwi naman niya ang mga tao. 











###### 46 





Matapos magpaalam, umakyat siya sa bundok upang manalangin. 











###### 47 





Pagsapit ng gabi, nasa laot na ang bangka, habang si Jesus ay nag-iisa sa pampang. 











###### 48 





Nakita niyang nahihirapan sa pagsagwan ang kanyang mga alagad dahil pasalungat sila sa ihip ng hangin. Nang madaling-araw na, sumunod sa kanila si Jesus na naglalakad sa ibabaw ng tubig. Nang malalampasan na niya ang mga alagad,[^g] 











###### 49 





nakita ng mga ito na siya ay lumalakad sa ibabaw ng tubig. Akala nila siya ay isang multo kaya sila ay nagsisigaw. 











###### 50 





Takot na takot silang lahat, ngunit agad na sinabi ni Jesus sa kanila, "Huwag kayong matakot. Ako ito! Lakasan ninyo ang inyong loob!" 











###### 51 





Sumakay siya sa bangka at pumayapa ang hangin. Sila'y lubhang namangha 











###### 52 





sapagkat hindi pa nila nauunawaan ang tungkol sa pagpapakain ng tinapay; hindi pa ito abot ng kanilang isip. ## Pinagaling ni Jesus ang mga Maysakit sa Genesaret 











###### 53 





Tumawid sila sa ibayo at pagdating sa Genesaret ay dumaong sila sa pampang. 











###### 54 





Pagbabang-pagbaba nila, nakilala agad siya ng mga tao. 











###### 55 





Kaya't nagmadaling nagpuntahan ang mga tao sa mga karatig-pook. Saanman nila mabalitaang naroon si Jesus, dinadala nila ang mga maysakit na nakaratay sa higaan. 











###### 56 





At saan man siya pumunta, sa nayon, sa lungsod, o sa kabukiran, agad na inilalapit sa kanya ang mga may karamdaman at ipinapakiusap sa kanya na mahawakan man lamang nila ang laylayan ng kanyang damit. At ang lahat ng makahawak dito ay gumagaling. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Marcos 6:3 <i class="catch-word">ang karpinterong anak ni Maria:_ Sa ibang manuskrito'y <i class="catch-word">ang anak ng karpintero at ni Maria_ . [^b]: Marcos 6:14 <i class="catch-word">HARING HERODES:_ Ang haring ito ay si Herodes Antipas na gobernador ng Galilea, at anak ni Herodes na Dakila. [^c]: Marcos 6:20 <i class="catch-word">kahit labis…sinasabi nito:_ Sa ibang manuskrito'y <i class="catch-word">kahit na taliwas ang mga ginagawa niya sa sinasabi nito;_ at sa iba pang mga manuskrito'y <i class="catch-word">kaya't marami siyang ginagawa ayon sa sinasabi nito_ . [^d]: Marcos 6:22 <i class="catch-word">anak na babae ni Herodias:_ Sa ibang manuskrito'y <i class="catch-word">anak niyang si Herodias_ . [^e]: Marcos 6:37 <i class="catch-word">SALAPING PILAK:_ Sa Griego ay dinaryo na katumbas ng isang araw na sahod ng isang manggagawa. [^f]: Marcos 6:44 <i class="catch-word">ng tinapay:_ Sa ibang manuskrito'y hindi nakasulat ang mga salitang ito. [^g]: Marcos 6:48 <i class="catch-word">Nang malalampasan na niya ang mga alagad:_ o kaya'y <i class="catch-word">Nang sasama na siya sa mga alagad_ .

---
Aliases: [Numbers 30]
previous: ['Num 29']
up: ['Numbers']
next: ['Num 31']
---
# Numbers 30

***












###### 1 





Sinabi ni Moises sa mga pinuno ng bawat lipi ng Israel, "Ito ang utos ni Yahweh: 











###### 2 





Kung kayo'y mayroong panata kay Yahweh, huwag kayong sisira sa inyong pangako. Kailangang tuparin ninyo ang bawat salitang binitiwan ninyo. 











###### 3 





"Kung ang isang dalagang nasa poder pa ng kanyang ama ay mamanata o mangako kay Yahweh 











###### 4 





nang naririnig ng kanyang ama at hindi ito tumutol, may bisa ang panata o pangakong iyon. 











###### 5 





Ngunit kung tumutol ang ama nang marinig ang tungkol sa panata, walang bisa ang panata ng nasabing dalaga. Wala siyang sagutin kay Yahweh sapagkat hinadlangan siya ng kanyang ama. 











###### 6 





"Kung ang isang dalagang nakapanata o nakapangako nang wala sa loob ay magkaasawa, 











###### 7 





mananatili ang bisa ng panata o pangako kung hindi tututol ang lalaki sa araw na malaman niya iyon. 











###### 8 





Ngunit kung tumutol ang lalaki sa araw na malaman iyon, mawawalan ng bisa ang panata ng babae, at hindi siya paparusahan ni Yahweh. 











###### 9 





"Kung ang isang biyuda, o babaing pinalayas at hiniwalayan ng kanyang asawa ay mamanata o mangako, ang bisa nito ay mananatili. 











###### 10 





"Kung ang isang babaing may asawa ay mamanata o mangako, 











###### 11 





may bisa ito kapag hindi tumutol ang kanyang asawa sa araw na malaman niya ito. 











###### 12 





Ngunit ang panata o sumpa ng babae ay hindi magkakabisa kapag tumutol ang lalaki sa sandaling marinig niya ito. Siya'y walang sagutin kay Yahweh sapagkat tutol ang kanyang asawa. 











###### 13 





Anumang panata o pangakong gawin ng babae ay walang kabuluhan kung tututulan ng kanyang asawa, ngunit magkakabisa kung sasang-ayunan nito. 











###### 14 





Kapag hindi tumutol ang lalaki sa araw na malaman niya ang panata ng asawa, may bisa ang panatang iyon. 











###### 15 





Ngunit kapag pinawalang-bisa niya iyon pagkaraan ng ilang araw, siya ang mananagot sa di pagtupad ng kanyang asawa." 











###### 16 





Ito ang mga tuntuning sinabi ni Yahweh kay Moises, tungkol sa panata ng mga dalagang nasa poder pa ng kanilang magulang o ng mga babaing may asawa na. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

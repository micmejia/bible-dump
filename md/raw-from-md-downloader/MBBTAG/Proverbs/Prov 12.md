---
Aliases: [Proverbs 12]
previous: ['Prov 11']
up: ['Proverbs']
next: ['Prov 13']
---
# Proverbs 12

***












###### 1 





Ang taong may unawa ay tumatanggap ng payo, ngunit ayaw mapaalalahanan ang matigas ang ulo. 











###### 2 





Si Yahweh ay nalulugod sa taong matuwid, ngunit sa masasama siya ay nagagalit. 











###### 3 





Ang makasalanan ay hindi mapapanatag, ngunit ang matuwid ay hindi matitinag. 











###### 4 





Ang mabuting babae ay karangalan ng asawa, ngunit kanser sa buto ang masamang asawa. 











###### 5 





Ang taong matuwid ay mabuting makiharap, ngunit ang masama ay bihira lang magtapat. 











###### 6 





Pumapatay nang lihim ang mga pangungusap ng masama, ngunit ang salita ng matuwid ay nagliligtas sa kapwa. 











###### 7 





Ang masama ay lubusang mapaparam at di na magbabalik, ngunit ang sambahayan ng matuwid, mananatiling nakatindig. 











###### 8 





Ang taong matalino'y magkakamit ng karangalan, ngunit ang aanihin ng masama ay pagkutya lang. 











###### 9 





Ang maralitang nagsisikap ay mabuting di hamak, kaysa nagkukunwang mayaman ngunit sa gutom nakasadlak. 











###### 10 





Kahit sa kanyang mga hayop ang matuwid ay mabait, ngunit ang masama kahit kanino ay sadyang mabagsik. 











###### 11 





Ang taong masipag ay sagana sa lahat, ngunit ang isang hangal, sa yaman ay salat. 











###### 12 





Ang nais ng masama ay puro kasamaan, ngunit ang tuntungan ng matuwid ay hindi magmamaliw. 











###### 13 





Ang masama ay nahuhuli sa salita ng kanyang bibig, ngunit ang matuwid ay malayo sa ligalig. 











###### 14 





Ang kakamtin ng tao ay batay sa gawa o salita, bawat isa ay tatanggap ng karampatang gantimpala. 











###### 15 





Ang akala ng mangmang ay siya lamang ang tama, ngunit handang tumanggap ng payo ang taong may unawa. 











###### 16 





Ang pagkainis ng mangmang kaagad nahahalata, ngunit ang mga matatalino, di pansin ang pagkutya. 











###### 17 





Sa pagsasabi ng tapat, lumilitaw ang katarungan, ngunit ang pagsisinungaling ay lumilikha ng kapahamakan. 











###### 18 





Ang matalas na pananalita ay sumusugat ng damdamin, ngunit sa magandang pananalita, sakit ng loob ay gumagaling. 











###### 19 





Ang tapat na labi ay mananatili kailanman, ngunit ang dilang sinungaling ay hindi magtatagal. 











###### 20 





Ang nagbabalak ng masama ay mag-aani ng kapahamakan, ngunit ang nag-iisip ng mabuti'y magtatamo ng kagalakan. 











###### 21 





Ang kasamaang-palad ay malayo sa matuwid, ngunit ang buhay ng masama ay puno ng ligalig. 











###### 22 





Namumuhi si Yahweh sa taong sinungaling, ngunit ang tapat ay ligaya niya at aliw. 











###### 23 





Hindi agad sinasabi ang alam ng matalino, ngunit kahangalan ay inihahayag ng mangmang na tao. 











###### 24 





Balang araw ang masikap ang mamamahala, ngunit ang tamad ay mananatiling alila. 











###### 25 





Nagpapahina sa loob ng isang tao ang kabalisahan, ngunit ang magandang balita'y may dulot na kasiglahan. 











###### 26 





Ang payo ng kaibigang matuwid ay isang gabay, ngunit ang daan ng masama ay tungo sa pagkaligaw. 











###### 27 





Hindi makakamit ng tamad ang kanyang hinahangad, ngunit ang masikap ay laging may magandang hinaharap. 











###### 28 





Ang matuwid na landas ay patungo sa buhay, ngunit ang maling daan ay hahantong sa kamatayan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

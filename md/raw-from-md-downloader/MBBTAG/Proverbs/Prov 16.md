---
Aliases: [Proverbs 16]
previous: ['Prov 15']
up: ['Proverbs']
next: ['Prov 17']
---
# Proverbs 16

***












###### 1 





Ang mga balak ng isipan ay sa tao nagmumula, ngunit mula kay Yahweh ang sagot ng dila. 











###### 2 





Ang akala ng tao ay tama ang kanyang kilos, ngunit sa tunay niyang layon, si Yahweh ang nakatatalos. 











###### 3 





Ipagkatiwala mo kay Yahweh ang iyong mga gagawin, at magtatagumpay ka sa lahat ng iyong mga layunin. 











###### 4 





Lahat ng nilalang ni Yahweh ay mayroong kadahilanan, at ang masasama, kaparusahan ang kahihinatnan. 











###### 5 





Kinamumuhian ni Yahweh ang lahat ng mayayabang, at sila'y tiyak na paparusahan. 











###### 6 





Katapatan kay Yahweh, bunga ay kapatawaran, ang sa kanya'y gumagalang at sumusunod, malayo sa kasamaan. 











###### 7 





Kung ang buhay ng tao ay kalugud-lugod kay Yahweh, maging ang mga kalaban, sa kanya'y makikipagbati. 











###### 8 





Ang maliit na halaga buhat sa mabuting paraan ay higit na mabuti sa yamang buhat sa kasamaan. 











###### 9 





Ang tao ang nagbabalak, ngunit si Yahweh ang nagpapatupad. 











###### 10 





Ang bibig ng hari ay bukal ng mga pasyang kinasihan, hindi siya namamali sa lahat niyang kahatulan. 











###### 11 





Ang nais ni Yahweh ay tamang timbangan, at sa negosyo ay katapatan. 











###### 12 





Di dapat tulutan ng isang hari ang gawang kasamaan, pagkat ang katatagan ng pamamahala ay nasa katarungan. 











###### 13 





Ang nais pakinggan ng hari ay ang katotohanan, at ang nagsasabi nito ay kanyang kinalulugdan. 











###### 14 





Sinisikap ng matalino na masiyahan ang kanyang hari; kapag nagalit ang hari, may buhay na masasawi. 











###### 15 





Ang kagandahang-loob ng hari ay parang ulap na makapal, may dalang ulan, may taglay na buhay. 











###### 16 





Higit na mainam sa ginto ang magkaroon ng karunungan, at higit kaysa pilak ang magtaglay ng pang-unawa. 











###### 17 





Ang landas ng matuwid ay palayo sa kasamaan; ang maingat sa paglakad ay nag-iingat sa kanyang buhay. 











###### 18 





Ang kapalalua'y humahantong sa pagkawasak, at ang mapagmataas na isipan ay ibabagsak. 











###### 19 





Higit na mabuti ang mapagpakumbaba kahit na mahirap, kaysa makihati sa yaman ng mapagmataas. 











###### 20 





Ang sumusunod sa payo ay mananagana, at mapalad ang taong kay Yahweh ay nagtitiwala. 











###### 21 





Ang matalinong tao ay nakikilala sa kanyang pang-unawa, ang matamis niyang pangungusap ay panghikayat sa iba. 











###### 22 





Ang karunungan ay bukal ng buhay para sa matalino, ngunit mahirap maturuan ang mangmang na tao. 











###### 23 





Iniisip ng matalino ang kanyang sasabihin, kaya naman ang kausap ay madali niyang akitin. 











###### 24 





Kaaya-ayang salita ay parang pulot-pukyutan, matamis sa panlasa, pampalusog ng katawan. 











###### 25 





May daang matuwid sa tingin ng tao, ngunit kamatayan ang dulo nito. 











###### 26 





Dahil sa pagkain ang tao'y nagsisikap; upang ang gutom ay bigyan ng lunas. 











###### 27 





Ang laman ng isip ng tampalasan ay puro kasamaan, ang kanyang mga labi ay parang nakakapasong apoy. 











###### 28 





Ang taong baluktot ang isipan ay naghahasik ng kaguluhan, at sinisira naman ng tsismis ang magandang samahan. 











###### 29 





Tinutukso ng taong liko ang kanyang kapwa, at ibinubuyo sa landas na masama. 











###### 30 





Mag-ingat ka sa taong pangiti-ngiti at kikindat-kindat; pagkat tiyak na mayroon siyang masamang binabalak. 











###### 31 





Ang mga uban ay putong ng karangalan, ito ay natamo sa matuwid na pamumuhay. 











###### 32 





Higit na mabuti ang tiyaga kaysa kapangyarihan, at ang pagsupil sa sarili kaysa pagsakop sa mga bayan. 











###### 33 





Isinasagawa ng tao ang palabunutan, ngunit si Yahweh lang ang huling kapasyahan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

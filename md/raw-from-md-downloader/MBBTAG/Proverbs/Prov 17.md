---
Aliases: [Proverbs 17]
previous: ['Prov 16']
up: ['Proverbs']
next: ['Prov 18']
---
# Proverbs 17

***












###### 1 





Kahit tinapay ang kinakain ngunit may kapayapaan, mabuting di hamak kaysa malaki ngunit magulong handaan. 











###### 2 





Ang tusong alipin ay makakahati pa sa mamanahin, ng anak ng kanyang amo kung ito'y inutil. 











###### 3 





Dinadalisay sa apoy ang ginto at pilak, ngunit sa puso ng tao'y si Yahweh ang sumisiyasat. 











###### 4 





Ang taong masama ay nakikinig sa payo ng masama, at ang sinungaling ay sumusunod sa baluktot na dila. 











###### 5 





Ang nanlalait sa mahirap ay humahamak sa Maykapal, at ang nagagalak sa kapahamakan ng iba'y mayroon ding pananagutan. 











###### 6 





Ang mga apo ay putong ng katandaan; ang karangalan ng mga anak ay ang kanilang magulang. 











###### 7 





Ang pinong pananalita ay di mahahanap sa mangmang, ni ang kasinungalingan sa taong marangal. 











###### 8 





Sa paniwala ng iba ang suhol ay parang salamangka; kaya lahat ay makukuha kung may pansuhol ka. 











###### 9 





Ang pagpapatawad sa kapwa ay nagpapasarap sa samahan, ngunit ang pagkakalat ng kahinaan ay sumisira ng pagkakaibigan. 











###### 10 





Ang matalino'y natututo sa isang salita ngunit ang mangmang ay hindi, hampasin mang walang awa. 











###### 11 





Ang nais ng masama'y paghihimagsik, kaya ipadadala sa kanya'y isang sugong malupit. 











###### 12 





Mabuti pang harapin ang inahing osong inagawan ng anak kaysa kausapin ang isang mangmang na lublob sa kahangalan. 











###### 13 





Kapag masama ang iginanti sa mabuting ginawa, ang kapahamakan sa buhay ay di mawawala. 











###### 14 





Ang simula ng kaguluha'y parang butas sa isang dike; na dapat ay sarhan bago ito lumaki. 











###### 15 





Ang humahatol sa walang kasalanan at ang umaayon sa kasamaan, kay Yahweh ay kapwa kasuklam-suklam. 











###### 16 





Walang katuturan ang gumugol para sa pag-aaral, ng isang taong pumili na siya'y maging mangmang. 











###### 17 





Ang kaibigan ay nagmamahal sa lahat ng panahon, at sa oras ng kagipita'y kapatid na tumutulong. 











###### 18 





Ang mangangakong magbayad para sa utang ng iba, kamangmangang maituturing ang kanyang ginagawa. 











###### 19 





Ang umiibig sa kaguluhan ay umiibig sa kasalanan; at ang mayayabang ay naghahanap ng kapahamakan. 











###### 20 





Ang masamang isipan ay hindi uunlad, ang sinungaling ay aabot sa kasawiang-palad. 











###### 21 





Ang mga magulang ng anak na mangmang, sakit sa damdamin ang nararanasan. 











###### 22 





Ang pagkamasayahin ay mabuti sa katawan, at ang malungkuti'y unti-unting namamatay. 











###### 23 





Ang katarungan ay hindi nakakamtan, kung itong masama, suhol ay patulan. 











###### 24 





Karunungan ang pangarap ng taong may unawa, ngunit ang isip ng mangmang ay pagala-gala. 











###### 25 





Ang hangal na anak ay problema ng kanyang ama at pabigat sa damdamin ng kanyang ina. 











###### 26 





Ang pagpaparusa sa matuwid ay hindi makatuwiran, maging ang pagpapahirap sa taong buhay marangal. 











###### 27 





Nagtataglay ng kaalaman ang maingat magsalita, ang mahinahon ay taong may pagkaunawa. 











###### 28 





Ang mangmang na hindi madaldal ay iisiping marunong; kung hindi siya masalita at ang bibig ay laging tikom. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

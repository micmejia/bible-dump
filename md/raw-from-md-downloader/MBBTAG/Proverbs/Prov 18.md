---
Aliases: [Proverbs 18]
previous: ['Prov 17']
up: ['Proverbs']
next: ['Prov 19']
---
# Proverbs 18

***












###### 1 





Ang taong makasarili ay humihiwalay sa karamihan, at salungat sa lahat ng tamang isipan. 











###### 2 





Walang saysay sa mangmang ang lahat ng bagay, ang nais lang niya'y ipakitang siya'y may alam. 











###### 3 





Pagsipot ng kasamaan, kasunod ay kahihiyan; kapag nawala ang karangalan, kapalit ay kadustaan. 











###### 4 





Ang wika ng tao ay bukal ng karunungan, parang dagat na malalim at malamig na batisan. 











###### 5 





Ang pagkiling sa may sala ay isang kamalian; gayundin naman kung ipagkakait ang katarungan. 











###### 6 





Ang labi ng mangmang, bunga ay alitan, at ang kanyang bibig, hatid ay kaguluhan. 











###### 7 





Kanyang bibig, maghahatid sa sariling kasiraan; kanyang labi nama'y isang bitag na kahuhulugan. 











###### 8 





Ang tsismis ay masarap pakinggan, gustung-gusto ng lahat na pag-uusapan. 











###### 9 





Ang taong batugan ay sinsama ng taong mapanira. 











###### 10 





Ang pangalan ni Yahweh ay matibay na tanggulan, kanlungan ng matuwid mula sa kapahamakan. 











###### 11 





Ang ari-arian ng isang mayaman ay kanyang kanlungan, akala niya'y maililigtas siya nito sa oras ng kapahamakan. 











###### 12 





Ang pagmamataas ay nagbubunga ng kapahamakan, ngunit ang pagpapakumbaba, ay karangalan. 











###### 13 





Nakakahiya at isang mangmang ang isang taong sumasagot sa tanong na hindi naman niya nalalaman. 











###### 14 





Ang matatag na kalooban ay mabuti sa tao, ngunit kung mahina ang loob, anong mangyayari rito? 











###### 15 





Ang matalino ay nagdaragdag ng kaalaman, ang may unawa'y namumulot pa ng karunungan. 











###### 16 





Kung nais mapalapit sa maykapangyarihan, magdala ng regalo, sa kanya ay ibigay. 











###### 17 





Ang unang pahayag ay inaakalang tama, hangga't hindi naririnig, tanong ng kabila. 











###### 18 





Ang sigalot ay maaaring malutas sa palabunutan, at mapagkasundo ang mahigpit na magkaaway. 











###### 19 





Ang kaibigang nasaktan ay higit pa sa lunsod na napapaderan, ang di pagkakaunawaan ay mas matibay pa kaysa isang tarangkahan. 











###### 20 





Anumang sabihin ng tao ay kanyang pananagutan, ayon sa kanyang salita siya'y gagantimpalaan. 











###### 21 





Ang buhay at kamatayan ay sa dila nakasalalay, makikinabang ng bunga nito ang dito ay nagmamahal. 











###### 22 





Ang mabuting maybahay ay isang kayamanan; siya'y pagpapala na si Yahweh lang ang may bigay. 











###### 23 





Ang mahirap ay lumalapit sa diwa ng pakiusap, ngunit ang sagot ng mayama'y salitang mararahas. 











###### 24 





May pagkakaibigang madaling lumamig, ngunit may kaibigang higit pa sa kapatid. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Proverbs 2]
previous: ['Prov 1']
up: ['Proverbs']
next: ['Prov 3']
---
# Proverbs 2

***












###### 1 





Aking anak, ang mga pangaral ko ay dinggin mo, at ang aking mga utos, ingatan nga at sundin mo. 











###### 2 





Ang pakinig mo'y ibaling sa wastong karunungan, at ito ay isipin nang iyong maunawaan. 











###### 3 





Pagsikapan mong hanapin ang tunay na kaalaman, pang-unawa'y pilitin mong makita at masumpungan. 











###### 4 





Kung ito ay parang pilak na iyong hahanapin, at tulad ng ginto, na iyong miminahin, 











###### 5 





malalaman mo kung ano ang kahulugan ng paggalang at pagsunod kay Yahweh, at matatamo ang kaalaman tungkol sa Diyos. 











###### 6 





Sapagkat si Yahweh ang nagkakaloob ng karunungan, sa bibig niya ang kaalaman at unawa'y bumubukal. 











###### 7 





Bibigyan niya ng unawa ang matuwid ang pamumuhay, at ang taong matapat ay kanyang iingatan. 











###### 8 





Binabantayan niya ang daan ng katarungan, at ang lakad ng lingkod niya'y kanyang sinusubaybayan. 











###### 9 





Kaya nga, iyong mauunawaan ang katuwiran at katarungan, at iyong susundan ang landas ng kabutihan. 











###### 10 





Lalawak ang karunungang matatanim sa isipan, madadama ang kasiyahang dulot nitong kaalaman. 











###### 11 





Ang natamong kaalaman sa iyo ay mag-iingat, ang unawa'y maglilihis sa liku-likong landas. 











###### 12 





Ilalayo ka nito sa masamang pamumuhay, at doon sa mga taong ang nais ay kaguluhan; 











###### 13 





ilalayo ka rin nito sa mga tampalasan, na ang landas na pinili ay landas ng kadiliman, 











###### 14 





mga taong ang hilig ay paggawa ng kasamaan, ang kanilang kasiyaha'y pawang walang kabuluhan. 











###### 15 





Sa ugaling taglay nila'y di sila maaasahan, sila ay hindi tapat, hindi mapagkakatiwalaan. 











###### 16 





Malalayo ka sa babaing mahalay, at sa kanyang pang-aakit ay hindi ka maaakay. 











###### 17 





Siya ay babaing hindi tapat sa asawa; ang sumpaan sa altar ay binaliwala niya. 











###### 18 





Kaya naman ang landas niya'y patungo sa kamatayan, at ang kanyang buhay ay tungo sa kawakasan. 











###### 19 





Sinumang maakit niya ay tuluyang natatangay, at hindi na makakabalik sa maayos na pamumuhay. 











###### 20 





Kaya nga, tahakin mo ang landas ng kabutihan, huwag itong hiwalayan hanggang hininga ay mapatid. 











###### 21 





Pagkat ang mabuting tao'y magtatagal sa daigdig, ang may buhay na matapat ay hindi matitinag. 











###### 22 





Ngunit ang masama sa lupai'y mawawala, bubunutin pati ugat ng lahat ng mandaraya. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

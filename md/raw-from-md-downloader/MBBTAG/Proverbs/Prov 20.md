---
Aliases: [Proverbs 20]
previous: ['Prov 19']
up: ['Proverbs']
next: ['Prov 21']
---
# Proverbs 20

***












###### 1 





Ang alak ay nagpapababa sa dangal ng isang tao, kaya isang kamangmangan ang magpakalulong dito. 











###### 2 





Ang poot ng hari ay parang leong umuungal, ang gumalit sa kanya'y nanganganib ang buhay. 











###### 3 





Ang marangal na tao'y umiiwas sa kaguluhan, ngunit ang gusto ng mangmang ay laging pag-aaway. 











###### 4 





Ang taong tamad sa panahon ng taniman ay walang magagapas pagdating ng anihan. 











###### 5 





Tulad ng tubig na malalim ang isipan ng isang tao, ngunit ito'y matatarok ng isang matalino. 











###### 6 





Sinasabi ng bawat isa na siya ay tapat, ngunit kahit kanino sa kanila'y hindi ka nakakatiyak. 











###### 7 





Kung ang isang ama'y namumuhay sa katuwiran, mapalad ang mga anak na siya ang tinutularan. 











###### 8 





Sa pagluklok ng hari upang igawad ang kahatulan, walang matatagong anumang kasamaan. 











###### 9 





Sino ang makakapagsabi na ang puso niya'y malinis at di namuhay sa kasamaan kahit isang saglit? 











###### 10 





Ang mandarayang timbangan at mandarayang sukatan, kay Yahweh ay parehong kasuklam-suklam. 











###### 11 





Kahit ang bata ay makikilala sa kanyang mga gawa; makikita sa kanyang kilos kung siya ay tapat nga. 











###### 12 





Ang taingang nakakarinig at matang nakakakita, parehong si Yahweh ang siyang maylikha. 











###### 13 





Matulog ka nang matulog at ika'y maghihirap, ngunit maganda ang iyong bukas kung ika'y magsisikap. 











###### 14 





Ang sabi ng mamimili, "Ang presyo mo'y ubod taas." Ngunit pagtalikod ay ipinamamalitang nakabarat. 











###### 15 





Ang taong nakakaalam ng kanyang sinasabi, daig pa ang may ginto at alahas na marami. 











###### 16 





Ang sinumang nananagot sa utang ng iba, dapat kunan ng ari-arian bilang garantiya. 











###### 17 





Anumang nakuha sa pandaraya ay parang masarap na pagkain, ngunit kapag tumagal ay para kang kumain ng buhangin. 











###### 18 





Ang mabuting payo ay kailangan para magtagumpay; kung hindi ka handa huwag nang pumalaot sa labanan. 











###### 19 





Ang lihim ay nahahayag dahil sa mga tsismis, kaya huwag kang makisama sa taong makati ang dila. 











###### 20 





Sinumang magmura sa kanyang magulang, parang ilaw na walang ningas ang wakas ng kanyang buhay. 











###### 21 





Ang perang hindi pinaghirapan, kung gastusin ay walang hinayang. 











###### 22 





Huwag mong gantihan ng masama ang masama; tutulungan ka ni Yahweh, sa kanya ka magtiwala. 











###### 23 





Si Yahweh ay napopoot sa panukat na di tama, siya ay namumuhi sa timbangang may daya. 











###### 24 





Si Yahweh lamang ang nagtatakda ng ating landasin; kaya huwag ipagyabang ang iyong lakbayin. 











###### 25 





Bago mangako sa Diyos ay isiping mabuti, upang hindi ka magsisi sa bandang huli. 











###### 26 





Malalaman ng haring matalino ang lahat ng gumagawa ng masama, at pagdating ng araw sila'y pinaparusahan nang walang awa. 











###### 27 





Binigyan tayo ni Yahweh ng isipan at ng budhi, kaya't wala tayong maitatago kahit na sandali. 











###### 28 





Ang haring tapat at makatarungan ay magtatagal sa kanyang luklukan. 











###### 29 





Karangalan ng kabataan ang kanyang kalakasan, ang putong ng katandaan, buhok na panay uban. 











###### 30 





Ang hampas na lumalatay ay lumilinis ng kasamaan, at ang palong nadarama'y humuhugas sa kalooban. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Proverbs 21]
previous: ['Prov 20']
up: ['Proverbs']
next: ['Prov 22']
---
# Proverbs 21

***












###### 1 





Hawak ni Yahweh ang isip ng isang hari at naibabaling niya ito kung saan igawi. 











###### 2 





Ang akala ng tao lahat ng kilos niya'y wasto, ngunit si Yahweh lang ang nakakasaliksik ng puso. 











###### 3 





Higit na kalugud-lugod kay Yahweh kaysa mga handog ang mga gawang makatuwiran at makatarungan. 











###### 4 





Ugaling mapangmata at pusong mapagyabang, ito ang siyang gabay ng mga makasalanan. 











###### 5 





Ang mabuting pagbabalak ay pinapakinabangan, ngunit ang dalus-dalos na paggawa'y walang kahihinatnan. 











###### 6 





Ang pagkakamal ng salapi dahil sa kadayaan ay maghahatid sa maagang kamatayan. 











###### 7 





Ang masama'y ipinapahamak ng sariling karahasan, pagkat ayaw gawin ang talagang katuwiran. 











###### 8 





Ang landas ng may sala ay paliku-liko, ngunit ang lakad ng matuwid ay laging wasto. 











###### 9 





Masarap pa ang tumira sa bubungan ng bahay kaysa sa loob ng bahay na ang kasama'y asawang madaldal. 











###### 10 





Ang isip ng masama'y lagi sa kalikuan, kahit na kanino'y walang pakundangan. 











###### 11 





Parusahan mo ang mangungutya at matututo ang mangmang, pagsabihan mo ang matino, lalong lalawak ang kanyang kaalaman. 











###### 12 





Alam ng Diyos ang nangyayari sa loob ng bahay ng masama, at siya'y gumagawa ng paraan upang sila'y mapariwara. 











###### 13 





Ang hindi pumapansin sa daing ng mahirap, daraing din balang araw ngunit walang lilingap. 











###### 14 





Kung ang kapwa mo ay may hinanakit, regaluhan mo nang palihim, mawawala ang galit. 











###### 15 





Kapag umiiral ang katarungan, natutuwa ang matuwid, ngunit nalulungkot ang masama at may likong pag-iisip. 











###### 16 





Ang lumilihis sa daan ng kaalaman ay hahantong sa kamatayan. 











###### 17 





Ang taong maluho at mahilig sa alak ay di yayaman, bagkus sa hirap siya'y masasadlak. 











###### 18 





Ang masamang balak sa taong matuwid ay babalik sa liko ang pag-iisip. 











###### 19 





Mas mabuti ang mag-isang manirahan sa ilang kaysa makisama sa asawang madaldal at palaaway. 











###### 20 





Ang bahay ng matalino'y napupuno ng kayamanan, ngunit lahat ay winawaldas ng taong mangmang. 











###### 21 





Ang lumalakad sa daan ng katuwiran at katapatan ay nagkakamit ng buhay at karangalan. 











###### 22 





Ang matalinong pinuno ay makakapasok sa lunsod na may mga bantay, at kanyang maiguguho ang inaasahan nilang muog na matibay. 











###### 23 





Ang pumipigil sa kanyang dila ay umiiwas sa masama. 











###### 24 





Ang taong makasarili ay palalo at mapang-api. 











###### 25 





Gutom ang papatay sa taong batugan, pagkat ayaw niyang ikilos ang kanyang mga kamay. 











###### 26 





Ang taong tamad ay nanghihingi araw-araw, ngunit ang matuwid ay di nagsasawa ng kabibigay. 











###### 27 





Ang handog ng masama ay kasuklam-suklam sa Diyos, lalo't ang layunin nito ay di kalugud-lugod. 











###### 28 





Ang patotoo ng sinungaling ay di papakinggan, ngunit ang salita ng tapat ay pahahalagahan. 











###### 29 





Alam ng matuwid ang kanyang hinaharap, di tulad ng masama, nagkukunwa, nagpapanggap. 











###### 30 





Ang kaalaman ng tao, unawa o karunungan ay di makatutulong kung si Yahweh ay kalaban. 











###### 31 





Ang kabayo'y naihahanda para sa digmaan, ngunit tanging si Yahweh ang nagbibigay ng tagumpay. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Proverbs 22]
previous: ['Prov 21']
up: ['Proverbs']
next: ['Prov 23']
---
# Proverbs 22

***












###### 1 





Mas mabuting piliin ang malinis na pangalan, kaysa pilak at ginto o anumang kayamanan. 











###### 2 





Kay Yahweh ay pareho ang mayama't mahirap, pagkat siya ang may lalang sa kanilang lahat. 











###### 3 





Kung may dumarating na panganib, ang matalino'y nag-iingat, ngunit di ito pansin ng mangmang kaya siya'y napapahamak. 











###### 4 





Ang paggalang at pagsunod kay Yahweh at ang kapakumbabaan ay nagbubunga ng yaman, buhay at karangalan. 











###### 5 





Sa landas ng masama ay may tinik at mga patibong, at ang nagmamahal sa sarili ay umiiwas doon. 











###### 6 





Ituro sa bata ang daang dapat niyang lakaran, at hanggang sa paglaki'y di niya ito malilimutan. 











###### 7 





Ang mahirap ay nasa kapangyarihan ng mayaman, ang nangangailangan ay alipin ng nagpapahiram. 











###### 8 





Ang naghahasik ng kasamaan ay mag-aani ng kamalasan, at hindi magtatagal ang kanyang kasamaan. 











###### 9 





Ang mahirap ay bahaginan mo ng pagkain, at tiyak na ikaw ay pagpapalain. 











###### 10 





Palayasin mo ang mga sulsol at mawawala ang alitan, at matitigil ang kaguluhan pati pag-aaway. 











###### 11 





Ang magiliw mangusap at may pusong dalisay, pati ang hari'y magiging kaibigan. 











###### 12 





Binabantayan ni Yahweh ang mga nag-iingat ng kaalaman, ngunit di niya pinagtatagumpay ang salita ng mga mangmang. 











###### 13 





Ang tamad ay ayaw lumabas ng bahay, ang idinadahila'y may leon sa daan. 











###### 14 





Ang salita ng mapang-apid ay isang patibong at ang mga hindi nagtitiwala kay Yahweh ang nahuhulog doon. 











###### 15 





Likas sa mga bata ang pagiging pilyo, ngunit sa pamamagitan ng palo, sila'y matututo. 











###### 16 





Ang nagreregalo sa mayaman o umaapi sa mahirap para magpayaman ay mauuwi rin sa karalitaan. ## Tatlumpung mga Kawikaan 











###### 17 





Pakinggan mo at pag-aralang mabuti ang aking mga ituturo. 











###### 18 





Ito'y magdudulot sa iyo ng kaligayahan kung isasaulo mo. 











###### 19 





Sinasabi ko ito sa iyo sapagkat nais kong si Yahweh ang iyong panaligan. 











###### 20 





Tatlumpu ang kawikaang ito. Bawat isa ay magandang panuntunan at magdudulot ng kaalaman. 











###### 21 





Ituturo nito sa iyo kung ano ang katotohanan. Sa gayon, may maisasagot ka kung may magtanong sa iyo. ## -1- 











###### 22 





Huwag mong samantalahin ang kahinaan ng mahihirap, ni pagmalabisan ang dukha sa harap ng hukuman. 











###### 23 





Sapagkat ipagtatanggol sila ni Yahweh, at aagawan niya ang nang-agaw sa mga iyon. ## -2- 











###### 24 





Huwag kang makipagkaibigan sa taong bugnutin, ni makisama sa taong magagalitin, 











###### 25 





baka mahawa sa kanila at sa bitag ay masilo. ## -3- 











###### 26 





Huwag kang mangangako para sa utang ng iba, ni gumarantiya para sa kanya. 











###### 27 





Kapag hindi ka nakabayad, hindi ba't kukunin pati ang higaan mo? ## -4- 











###### 28 





Huwag mong babaguhin ang mga hangganang itinayo, ito'y inilagay doon ng ating mga ninuno. ## -5- 











###### 29 





Alam ba ninyo kung sino ang pinaglilingkuran ng mga mahusay magtrabaho? Sila'y naglilingkod sa mga hari, hindi sa mga alipin. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Proverbs 23]
previous: ['Prov 22']
up: ['Proverbs']
next: ['Prov 24']
---
# Proverbs 23

***












###### 1 





Kung ikaw ay kasalo ng may mataas na katungkulan, huwag mong kalilimutan kung sino ang iyong kaharap. 











###### 2 





Kung ikaw man ay matakaw, pigilan mo ang iyong sarili. 











###### 3 





Huwag mong nasain ang pagkain ng hari, baka iyon ay pain lang sa iyo. ## -7- 











###### 4 





Huwag mong pagurin ang sarili sa pagpapayaman; pag-aralan mong umiwas doon. 











###### 5 





Sapagkat madaling mawala ang kayamanan, ito'y simbilis ng agila sa paglipad sa kalawakan. ## -8- 











###### 6 





Huwag kang makikikain sa taong kuripot, ni nanasain man ang masasarap niyang pagkain. 











###### 7 





Sapagkat iyon ay maninikit sa iyong lalamunan. Aanyayahan ka nga niyang kumain at uminom, ngunit hindi bukal sa kalooban. 











###### 8 





Isusuka mo rin ang lahat ng iyong kinain at masasayang lang ang maganda mong sasabihin. ## -9- 











###### 9 





Ingatan mo ang iyong dila sa harap ng mga mangmang, hindi nila mauunawaan kahit gaano kaganda ang sabihin mo. ## -10- 











###### 10 





Huwag mong babaguhin ang hangganang matagal nang nakalagay, ni sasakupin ang lupa ng mga ulila. 











###### 11 





Sapagkat ang Tagapagtanggol nila ay makapangyarihan, at siya ang iyong makakalaban. ## -11- 











###### 12 





Huwag kang hihiwalay sa mabubuting aral, at pakinggan mong mabuti ang salita ng karunungan. ## -12- 











###### 13 





Disiplinahin mo ang bata. Ang wastong pagpalo ay hindi niya ikamamatay. 











###### 14 





Inililigtas mo pa siya mula sa daigdig ng mga patay. ## -13- 











###### 15 





Anak, matutuwa ako kung magiging matalino ka. 











###### 16 





Makadarama ako ng pagmamalaki kung ang mga salita mo ay may karunungan. ## -14- 











###### 17 





Huwag kang maiinggit sa mga makasalanan, sa halip, si Yahweh ay laging igalang at sundin. 











###### 18 





Kung magkagayon ay gaganda ang iyong kinabukasan. ## -15- 











###### 19 





Anak, maging matalino ka at pag-isipan mong mabuti ang iyong buhay. 











###### 20 





Huwag kang makikisama sa mga lasenggo at sa masiba sa pagkain. 











###### 21 





Pagkat sila'y masasadlak sa kahirapan, at darating ang panahong magdadamit ng basahan. ## -16- 











###### 22 





Pakinggan mo ang iyong ama na pinagkakautangan mo ng buhay, at huwag hahamakin ang iyong ina kapag siya'y matanda na. 











###### 23 





Hanapin mo ang katotohanan, karunungan at unawa. Pahalagahan mo ang mga ito at huwag pababayaang mawala. 











###### 24 





Ang ama ng taong matuwid ay puno ng kagalakan. Ipinagmamalaki ng ama ang anak na matalino. 











###### 25 





Sikapin mong ikaw ay maging karapat-dapat ipagmalaki ng iyong mga magulang at madudulutan mo ng kaligayahan ang iyong ina. ## -17- 











###### 26 





Anak, makinig kang mabuti sa akin at tularan mo ang aking pamumuhay. 











###### 27 





Ang masasamang babae at di-tapat na asawa ay mapanganib na patibong, tiyak na mamamatay ang mahulog doon. 











###### 28 





Siya'y laging nakaabang tulad ng magnanakaw, at sinumang maakit niya ay natututong magtaksil. ## -18- 











###### 29 





Sino ang may kalungkutan at may malaking panghihinayang? Sino ang may kaaway at kabalisahan? Sino ang nasusugatan nang di nalalaman? At sino ang may matang pinamumulahan? 











###### 30 





Sino pa kundi ang sugapa sa alak, at ang nagpapakalango sa masarap na inumin. 











###### 31 





Huwag mong tutunggain ang matapang na alak kahit ito'y katakam-takam, 











###### 32 





sapagkat kinaumagahan ay daig mo pa ang tinuklaw ng ahas na makamandag. 











###### 33 





Kung anu-ano ang iyong sasabihin, at hindi ka makapag-isip nang mabuti. 











###### 34 





Ang makakatulad mo'y nasa gitna ng dagat at hinahampas ng malalaking alon. Pasuray-suray kang maglalakad 











###### 35 





at sasabihin mo, "Ano sa akin kung ako'y mahandusay? Mabulagta man ako, ayos lang iyan! Pagbangon ko, iinom muli ako." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Proverbs 25]
previous: ['Prov 24']
up: ['Proverbs']
next: ['Prov 26']
---
# Proverbs 25

***












###### 1 





Narito pa ang mga kawikaan ni Solomon; tinipon at kinopya ng mga tauhan ni Hezekias na hari ng Juda. 











###### 2 





Kaluwalhatian ng Diyos na balutin ng hiwaga ang lahat ng bagay, at karangalan naman ng hari na ito'y saliksikin. 











###### 3 





Isipan ng hari'y mahirap malaman, ito'y sintaas ng langit, sinlalim ng karagatan. 











###### 4 





Kapag ang pilak ay dalisay, may magagawa na ang panday. 











###### 5 





Kapag ang masamang tagapayo'y naalis sa paligid ng hari, ang katarungan ang mamamalagi. 











###### 6 





Huwag kang magmamataas sa harap ng hari, ni ihanay ang sarili sa mga taong pili. 











###### 7 





Pagkat mas mabuting sabihin sa iyong, "Halika rito," kaysa hamakin ka sa harap ng marami. 











###### 8 





Ang nakita mo'y huwag agad dalhin sa hukuman, baka sa bandang huli'y lumabas ka pang may kasalanan. 











###### 9 





Kung may alitan kayo ng iyong kapwa, ilihim at lutasin agad at baka lumala. 











###### 10 





Baka ito ay malantad sa kaalaman ng madla at kayo'y malagay sa kahiya-hiya. 











###### 11 





Kapag angkop sa panahon ang salitang binigkas, para itong ginto sa lalagyang pilak. 











###### 12 





Ang magandang payo sa marunong makinig ay higit na di hamak sa ginto o mamahaling alahas. 











###### 13 





Ang sugong tapat ay kasiyahan ng nagsugo sa kanya, tulad ng malamig na tubig sa panahon ng tag-araw. 











###### 14 





Ang taong puro pangako lamang ay parang ulap at hanging walang dalang ulan. 











###### 15 





Sa malumanay na pakiusap pusong bato'y nababagbag, sa pagtitiyaga pati hari ay nahihikayat. 











###### 16 





Huwag kakain ng labis na pulot-pukyutan at baka ito'y isuka mo lang. 











###### 17 





Huwag mong dadalasan ang dalaw sa kapwa, baka siya mabagot at sa iyo'y magsawa. 











###### 18 





Ang taong sumasaksi laban sa kapwa nang walang katotohanan ay tulad ng tabak, pambambo o palasong pumapatay. 











###### 19 





Ang taksil na pinagtiwalaan sa panahon ng pangangailangan ay tulad ng ngiping umuuga at mga paang pilay. 











###### 20 





Hapdi ang dulot ng awit sa pusong may sugat, parang asing ikinuskos sa gasgas na balat, parang paghuhubad ng damit sa panahon ng taglamig. 











###### 21 





Kapag nagugutom ang iyong kaaway, pakainin mo at painumin kung siya'y nauuhaw. 











###### 22 





Sa gayo'y mailalagay mo siya sa kahihiyan at tatanggap ka pa ng gantimpala mula kay Yahweh. 











###### 23 





Kung paanong ang hanging timog ay nagdadala ng ulan, nagdadala naman ng galit ang paninira ng karangalan. 











###### 24 





Masarap pa ang tumira sa bubungan ng bahay kaysa loob ng bahay na ang kasama'y asawang madaldal. 











###### 25 





Kung paano ang malamig na tubig sa labing nauuhaw, gayon ang mabuting balita buhat sa malayong bayan. 











###### 26 





Bukal na nilabo o balong nadumihan ang katulad ng matuwid na sa masama ay nakipagkaibigan. 











###### 27 





Kung paanong masama ang labis na pulot-pukyutan, gayon din ang pagkagahaman sa karangalan. 











###### 28 





Ang taong walang pagpipigil ay tulad ng lunsod na walang tanggulan, madaling masakop ng mga kaaway. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

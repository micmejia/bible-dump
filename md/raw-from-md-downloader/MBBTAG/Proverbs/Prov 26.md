---
Aliases: [Proverbs 26]
previous: ['Prov 25']
up: ['Proverbs']
next: ['Prov 27']
---
# Proverbs 26

***












###### 1 





Ang papuri'y di angkop sa taong mangmang, parang ulan ng yelo sa tag-araw o panahon ng anihan. 











###### 2 





Ang sumpang di nararapat ay hindi tatalab, tulad lang ito ng ibong di dumadapo at lilipad-lipad. 











###### 3 





Ang latigo'y para sa kabayo, ang bokado'y para sa asno, ang pamalo naman ay sa mangmang na tao. 











###### 4 





Huwag mong papatulan ang isang mangmang at baka lumabas na higit ka pang mangmang. 











###### 5 





Sagutin mo ang mangmang ayon sa kanyang kahangalan, upang hindi niya isipin na siya'y may katuwiran. 











###### 6 





Ang magpadala ng balita sa mangmang ay napakadelikado, para mo na ring tinaga ang mga paa mo. 











###### 7 





Kung ang paang pilay ay walang kabuluhan, ganoon din ang kawikaan sa bibig ng mangmang. 











###### 8 





Ang isang papuring sa mangmang iniukol ay parang batong nakatali sa balat ng tirador. 











###### 9 





Ang isang kawikaan sa bibig ng mangmang, ay tulad ng tinik sa kamay ng lasing. 











###### 10 





Tulad ng isang namamana ng kahit na sino ang isang taong umupa ng mangmang o lasenggo. 











###### 11 





Ang taong nananatili sa kanyang kahangalan ay tulad ng aso, ang sariling suka ay binabalikan nito. 











###### 12 





Nakakita na ba kayo ng taong nag-aakalang siya ang pinakamatalino? Mas may pag-asa pa ang mangmang kaysa taong ito. 











###### 13 





Ano ang idinadahilan ng taong batugan? "May leon sa daan, may leon sa lansangan." 











###### 14 





Kung paano lumalapat ang pinto sa hamba, ang batugan naman ay sa kanyang kama. 











###### 15 





Ang kamay ng tamad ay nadidikit sa pinggan, ni hindi mailapit sa bibig dahil sa katamaran. 











###### 16 





Ang palagay ng tamad, siya ay mas marunong kaysa pitong taong wasto kung tumugon. 











###### 17 





Ang nakikisali sa gulo ng may gulo ay tulad ng taong dumadakma sa tainga ng aso. <sup class="versenum">18-19</sup>Ang taong nandaraya saka sasabihing nagbibiro lang ay tulad ng baliw na naglalaro ng sandatang nakamamatay. 











###### 20 





Namamatay ang apoy kung ubos na ang kahoy; nahihinto ang away kapag walang nanunulsol. 











###### 21 





Kung ang baga'y nagdidikit dahil sa pag-ihip, at nagliliyab ang apoy kung maraming gatong, patuloy ang labu-labo kung maraming mapanggulo. 











###### 22 





Ang tsismis ay tulad ng masarap na pagkain; masarap pakinggan, masarap namnamin. 











###### 23 





Ang matamis ngunit pakunwaring salita ay parang pintura ng mumurahing banga. 











###### 24 





Ang tunay na damdamin ng mapagkunwari ay maitatago sa salitang mainam. 











###### 25 





Matamis pakinggan ngunit huwag paniwalaan sapagkat iyon ay bunga ng kanyang pagkasuklam. 











###### 26 





Maaaring ang galit niya'y maitago sa magandang paraan ngunit nalalantad din sa mata ng lahat. 











###### 27 





Ang nag-uumang ng bitag ay siya ring mahuhuli roon. Ang nagpapagulong ng bato ang siyang tatamaan niyon. 











###### 28 





Ang taong sinungaling ay galit sa kapwa. Ang madayang salita ay nagpapahamak sa iba. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

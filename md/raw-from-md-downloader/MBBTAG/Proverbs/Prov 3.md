---
Aliases: [Proverbs 3]
previous: ['Prov 2']
up: ['Proverbs']
next: ['Prov 4']
---
# Proverbs 3

***












###### 1 





Anak ko, ang aral ko ay huwag mong lilimutin, lahat ng aking utos sa isipan mo'y itanim; 











###### 2 





upang araw mo'y tumagal, humaba ang iyong buhay, at maging masagana sa lahat ng kailangan. 











###### 3 





Pananalig at katapata'y huwag mong tatalikuran, ikuwintas sa iyong leeg at itanim sa isipan. 











###### 4 





Sa gayon, malulugod sa iyo ang Diyos, at kikilalanin ka ng mga tao. 











###### 5 





Kay Yahweh ka magtiwala, buong puso at lubusan, at huwag kang mananangan sa sariling karunungan. 











###### 6 





Sa lahat ng iyong gawain siya nga'y alalahanin, upang ika'y patnubayan sa iyong mga tatahakin. 











###### 7 





Huwag mong ipagyabang ang iyong nalalaman; igalang mo't sundin si Yahweh, at lumayo ka sa kasamaan. 











###### 8 





Sa gayon, ikaw ay lalakas at magiging matatag, mawawala ang pighati, gagaling ang iyong sugat. 











###### 9 





Parangalan mo si Yahweh sa pamamagitan ng iyong mga kayamanan, at mula sa iyong mga pinakamainam na ani, siya ay iyo ring handugan. 











###### 10 





Sa gayon, kamalig mo ay lagi nang aapaw, sisidlan ng inumin ay hindi nga matutuyuan. 











###### 11 





Aking anak, ang saway ni Yahweh ay huwag mamaliitin, at ang kanyang pagtutuwid ay huwag mong itakwil, 











###### 12 





pagkat lahat ng mahal niya'y itinatama ng daan, tulad ng anak na minamahal, sinasaway ng magulang. 











###### 13 





Mapalad ang isang taong nakasumpong ng karunungan, at ang taong nagsisikap, unawa ay nagtatamo. 











###### 14 





Higit pa sa pilak ang pakinabang dito, at higit sa gintong lantay ang tubo nito. 











###### 15 





Sa alinmang alahas ay higit ang karunungan, at walang kayamanang dito ay maipapantay. 











###### 16 





Mahabang buhay ang dulot ng kaalaman, may taglay na kayamanan at may bungang karangalan. 











###### 17 





Maaliwalas ang landas ng taong may kaalaman, at puno ng kapayapaan ang lahat niyang araw. 











###### 18 





Mapalad nga ang taong may taglay na karunungan, para siyang punongkahoy na mabunga kailanman. 











###### 19 





Karunungan ang ginamit ni Yahweh sa paglikha sa daigdig, sa pamamagitan ng talino, inayos niya ang buong langit. 











###### 20 





Dahil sa kaalaman niya'y umaagos itong tubig, pumapatak nga ang ulan mula doon sa langit. ## Ang Matiwasay na Pamumuhay 











###### 21 





Aking anak, karunungan at hinahon ay huwag mong iwawala, huwag babayaang makaalpas sa isipan at gunita. 











###### 22 





Pagkat dulot nito'y masagana at marangal na pamumuhay. 











###### 23 





At kung magkagayo'y lalakad kang matiwasay, sa landas mo'y hindi ka matatalisod. 











###### 24 





Sa lahat ng iyong lakad wala kang aalalahanin, at lahat ng pagtulog mo ay masarap at mahimbing. 











###### 25 





Kahit hampas nitong bagyo ay dumating nang biglaan, hindi ka mababagabag tulad ng mga mangmang. 











###### 26 





Pagkat tiwala kang si Yahweh ang kaagapay mo, at di niya hahayaang sa bitag ika'y masilo. 











###### 27 





Ang kagandahang-loob ay huwag ipagkait sa kapwa, kung ika'y may kakayahan na ito ay magaw√¢. 











###### 28 





Kung mayroon ka ngayon ng kanyang kailangan, huwag nang sasabihing, "Bumalik ka't bukas ibibigay." 











###### 29 





Huwag gagawan ng masama ang iyong kaibigan na sa iyo'y umaasa, at may tiwalang lubusan. 











###### 30 





Huwag makikipag-away nang walang sapat na dahilan, kung hindi ka ginagawan ng anumang kasamaan. 











###### 31 





Huwag kang maiinggit sa taong marahas ni lalakad man sa masama niyang landas. 











###### 32 





Pagkat si Yahweh ay nasusuklam sa mga isipang baluktot, ngunit nalulugod siya sa taong sa kanya ay may takot. 











###### 33 





Ang sumpa ni Yahweh ay di lalayo sa masama, ngunit ang mga banal ay kanyang pinagpapala. 











###### 34 





Ang mga palalo'y kanyang kinasusuklaman, ngunit kinaluluguran niya ang may mababang kalooban. 











###### 35 





Ang taong matalino'y magkakamit-karangalan, ngunit puro kahihiyan ang aanihin ng mangmang. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

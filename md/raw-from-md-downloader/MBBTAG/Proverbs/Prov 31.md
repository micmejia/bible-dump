---
Aliases: [Proverbs 31]
previous: ['Prov 30']
up: ['Proverbs']
---
# Proverbs 31

***












###### 1 





Ito ang mga payo ni Haring Lemuel ng Massa, mga kawikaang itinuro ng kanyang ina. 











###### 2 





"Mayroon akong sasabihin sa iyo anak, na tugon sa aking dalangin. 











###### 3 





Huwag mong uubusin sa babae ang lakas mo at salapi, at baka mapahamak kang tulad ng ibang hari. 











###### 4 





Lemuel, di dapat sa hari ang uminom ng alak o matapang na inumin. 











###### 5 





Kadalasan kapag lasing na sila'y nalilimutan na nila ang matuwid at napapabayaan ang karapatan ng mga taong naghihirap. 











###### 6 





Ang alak ay ibigay mo na lamang sa nawawalan ng pag-asa at sa mga taong dumaranas ng matinding kahirapan. 











###### 7 





Hayaan silang uminom upang hirap ay malimutan, at kasawia'y di na matandaan. 











###### 8 





"Ipagtanggol mo ang mga di makalaban, ipaglaban ang kanilang karapatan. 











###### 9 





Ipahayag mo nang malinaw ang katotohanan at ang katuwiran, at igawad ang katarungan sa api at mahirap." ## Ang Huwarang Maybahay 











###### 10 





Mahirap makakita ng mabuting asawa, higit sa mamahaling alahas ang kanyang halaga. 











###### 11 





Lubos ang tiwala ng kanyang asawa, at saganang pakinabang ang makakamit niya. 











###### 12 





Pinaglilingkuran niya ang asawa habang sila'y nabubuhay, pawang kabutihan ang ginagawa at di kasamaan. 











###### 13 





Wala siyang tigil sa paggawa, hindi na halos nagpapahinga, humahabi ng kanyang telang lino at lana. 











###### 14 





Tulad ng isang barkong puno ng kalakal, siya ay nag-uuwi ng pagkain mula sa malayong lugar. 











###### 15 





Bago pa sumikat ang araw ay inihahanda na ang pagkain ng buo niyang sambahayan, pati na ang gawain ng mga katulong sa bahay. 











###### 16 





Mataman niyang tinitingnan ang bukid bago siya magbayad, ang kanyang naiimpok ay ipinagpapatanim ng ubas. 











###### 17 





Gayunma'y naiingatan ang kamay at katawan upang matupad ang lahat ng kanyang tungkulin araw-araw. 











###### 18 





Sa kanya'y mahalaga ang bawat ginagawa, hanggang hatinggabi'y makikitang nagtitiyaga. 











###### 19 





Siya'y gumagawa ng mga sinulid, at humahabi ng sariling damit. 











###### 20 





Matulungin siya sa mahirap, at sa nangangailanga'y buk√°s ang palad. 











###### 21 





Hindi siya nag-aalala dumating man ang tagginaw, pagkat ang sambahayan niya'y may makapal na kasuotan. 











###### 22 





Gumagawa siya ng makakapal na sapin sa higaan at damit na pinong lino ang sinusuot niya. 











###### 23 





Ang kanyang asawa'y kilala sa lipunan at nahahanay sa mga pangunahing mamamayan. 











###### 24 





Gumagawa pa rin siya ng iba pang kasuotan at ipinagbibili sa mga mangangalakal. 











###### 25 





Marangal at kapita-pitagan ang kanyang kaanyuan at wala siyang pangamba sa bukas na daratal. 











###### 26 





Ang mga salita niya ay puspos ng karunungan at ang turo niya ay pawang katapatan. 











###### 27 





Sinusubaybayan niyang mabuti ang kanyang sambahayan at hindi tumitigil sa paggawa araw-araw. 











###### 28 





Iginagalang siya ng kanyang mga anak at pinupuri ng kanyang kabiyak: 











###### 29 





"Maraming babae na mabuting asawa, ngunit sa kanila'y nakahihigit ka." 











###### 30 





Mandaraya ang pang-akit at kumukupas ang ganda, ngunit ang babaing gumagalang at sumusunod kay Yahweh ay pararangalan. 











###### 31 





Ibigay sa kanya ang lahat ng parangal, karapat-dapat siya sa papuri ng bayan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

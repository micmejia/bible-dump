---
Aliases: [Proverbs 5]
previous: ['Prov 4']
up: ['Proverbs']
next: ['Prov 6']
---
# Proverbs 5

***












###### 1 





Aking anak, karununga'y pakinggan mong mabuti, pakinig mo ay ikiling sa aking sinasabi. 











###### 2 





Sa gayo'y magagawa mo ang mabuting pagpapasya, at ang bawat sabihin mo'y kaalaman ang ibabadya. 











###### 3 





Pagkat labi ng haliparot ay sintamis nitong pulot, at ang kanyang mga halik, kasiyahan nga ang dulot. 











###### 4 





Ngunit pagkatapos mong magpasasa sa alindog, hapdi, kirot ang kapalit ng kaunti niyang lugod. 











###### 5 





Ang kanyang mga hakbang ay tungo sa kamatayan, daigdig ng mga patay, ang landas na hahantungan. 











###### 6 





Pagkat di niya siniyasat daang patungo sa buhay, ang daan niya'y liku-liko, ni hindi niya ito nalalaman. 











###### 7 





Kaya nga, aking anak, sa akin ay makinig, huwag lilimutin, salita ng aking bibig. 











###### 8 





Lumayo ka sa babaing masama ang pamumuhay, ni huwag kang lalapit sa pinto ng kanyang bahay. 











###### 9 





Baka dangal mo'y sirain at angkinin pa ng iba, sa kamay ng masasama ay mamatay kang maaga. 











###### 10 





Ang yaman mo'y uubusin ng taong di mo kilala, mga pinagpaguran mo, makikinabang ay iba. 











###### 11 





Kung magkagayon, wakas mo ay anong saklap, walang matitira sa iyo kundi buto't balat. 











###### 12 





Dito mo nga maiisip: "Dangan kasi'y di ko pansin ang kanilang pagtutuwid, puso ko ay nagmatigas, sinunod ang aking hilig. 











###### 13 





Ang tinig ng aking guro ay hindi ko dininig, sa kanilang katuruan, inilayo ang pakinig. 











###### 14 





At ngayon ay narito ang ab√¢ kong kalagayan, isang kahihiyan sa ating lipunan." 











###### 15 





Ang dapat ay maging tapat sa asawang minamahal, at ang tangi mong pag-ibig, iukol sa kanya lamang. 











###### 16 





Kung ika'y magkaanak sa babaing di asawa, walang buting idudulot, manapa nga ay balisa. 











###### 17 





Anak mo'y dapat lumaki nang ikaw ay matulungan, upang hindi do'n sa iba iasa ang iyong buhay. 











###### 18 





Kaya nga ba't mahalin mo ang kabiyak ng iyong buhay, ang ligaya ay lasapin sa mabango niyang kandungan. 











###### 19 





Mabait siya at mahinhin, babaing kaakit-akit, ligaya mo'y nasa kanya sa pitak ng kanyang dibdib. 











###### 20 





Sa ibang babae ay huwag ka sanang paaakit, ni huwag mong papansinin makamandag niyang halik. 











###### 21 





Ang paningin ni Yahweh sa tao'y di iniaalis, laging nakasubaybay, bawat oras, bawat saglit. 











###### 22 





Kasamaan ng isang tao ay bitag na nakaumang, siya ang magdurusa sa sariling kasalanan. 











###### 23 





Pagkat walang pagpipigil, siya ay mamamatay at dahil sa kamangmangan, hantungan niya'y sa libingan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

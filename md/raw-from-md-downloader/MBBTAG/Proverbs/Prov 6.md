---
Aliases: [Proverbs 6]
previous: ['Prov 5']
up: ['Proverbs']
next: ['Prov 7']
---
# Proverbs 6

***












###### 1 





Aking anak, sa utang ba ng iba ikaw ay nananagot? 











###### 2 





Ikaw ba ay nangako, sa utang niya ay nasangkot? 











###### 3 





Kung gayon ay nasasakop ka ng kanyang pagpapasya, ngunit ito ang gawin mo nang makaiwas sa problema: Ikaw ay magmadali sa kanya ay makiusap, sabihin mong pawalan ka sa napasukan mong bitag. 











###### 4 





Huwag kang titigil, huwag kang maglulubay, ni huwag kang iidlip, hanggang walang kalayaan. 











###### 5 





Iligtas ang sarili mo parang usang tumatakas, at tulad niyong ibong sa kulunga'y umaalpas. 











###### 6 





Tingnan mo ang mga langgam, ikaw na taong ubod ng tamad, pamumuhay niya'y masdan mo at nang ikaw ay mamulat. 











###### 7 





Kahit sila'y walang pinunong sa kanila'y nag-uutos, walang tagapamahala o tagamasid na sinusunod, 











###### 8 





ngunit nag-iimbak ng pagkain sa tag-araw, kailanga'y iniipon kung panahon ng anihan. 











###### 9 





Hanggang kailan, taong tamad mananatili sa higaan, kailan ka babalikwas sa iyong pagkakahimlay? 











###### 10 





Kaunting tulog, bahagyang idlip, sandaling pahinga at paghalukipkip, 











###### 11 





samantalang namamahinga ka ang kahirapa'y darating na parang armadong magnanakaw upang kunin ang lahat ng iyong kailangan. 











###### 12 





Taong walang kuwenta at taong masama, kasinungalingan, kanyang dala-dala. 











###### 13 





Ang mata ay ikikindat o kaya'y ipipikit, ikukumpas pa ang kamay upang ikaw ay maakit. 











###### 14 





Ngunit sa sarili ay may masamang iniisip, ang lagi niyang nais ay manggulo sa paligid. 











###### 15 





Dahil dito, kapahamakan niya'y biglang darating, sa sugat na tatamuhi'y hindi na nga siya gagaling. 











###### 16 





Ang kinamumuhian ni Yahweh ay pitong bagay, mga bagay na kanyang kinasusuklaman: 











###### 17 





kapalaluan, kasinungalingan, at mga pumapatay sa walang kasalanan, 











###### 18 





pusong sa kapwa'y walang mabuting isipan, mga paang ubod tulin sa landas ng kasamaan, 











###### 19 





saksing sinungaling, mapaglubid ng buhangin, pag-awayin ang kapwa, laging gusto niyang gawin. ## Babala Laban sa Pangangalunya 











###### 20 





Aking anak, utos nga ng ama mo ay sundin, huwag mong tatalikuran, turo ng inang giliw. 











###### 21 





Sa puso mo ay iukit, at itanim mo sa isip. 











###### 22 





Pagkat ang aral na ito sa iyo ay patnubay, sa pagtulog mo ay bantay, sa paggawa ay alalay. 











###### 23 





Pagkat ang utos ay ilaw, ang turo ay tanglaw, at daan ng buhay itong mga saway. 











###### 24 





Ilalayo ka nito sa babaing masama, sa mapang-akit niyang salita ngunit puno ng daya. 











###### 25 





Huwag mong nanasain ang ganda niyang taglay, ni huwag paaakit sa tingin niyang mapungay. 











###### 26 





Babaing masama'y maaangkin sa halaga ng tinapay, ngunit bunga'y kasamaan sa buo mong pamumuhay. 











###### 27 





Kung ang tao ba'y magkandong ng apoy, kasuotan kaya niya'y di masusunog niyon? 











###### 28 





Kung ang tao ay tumapak sa uling na nagbabaga, hindi kaya malalapnos itong kanyang mga paa? 











###### 29 





Ganoon din ang taong sisiping sa asawa ng kapwa, tiyak siyang magdurusa pagkat ito ay masama. 











###### 30 





Ang sinumang magnakaw ay tiyak na nagkasala, kahit iyon ay pamawi sa gutom na taglay niya. 











###### 31 





Ang bayad ay makapito kung siya'y mahuli, ang lahat niyang pag-aari ay kulang pang panghalili. 











###### 32 





Ngunit ang nangangalunya ay isang taong mangmang, sinisira ang sarili, buhay niya at pangalan. 











###### 33 





Ang tangi niyang mapapala ay pahirap sa sarili, ang kanyang kahihiyan, hindi na niya mababawi. 











###### 34 





Sapagkat ang panibugho sa tao ay nag-uudyok, ang puri nga ay ibangon, kahit buhay ay malagot. 











###### 35 





Wala kang itutumbas para kamtin ang patawad, kahit gaano pa kalaki ang sa kanya ay ibayad. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Proverbs 7]
previous: ['Prov 6']
up: ['Proverbs']
next: ['Prov 8']
---
# Proverbs 7

***












###### 1 





Aking anak, salita ko sana ay ingatan, itanim sa isip at huwag kalimutan. 











###### 2 





Ang utos ko ay sundin mo upang mabuhay nang matagal, turo ko'y pahalagahan tulad ng iyong mga mata. 











###### 3 





Ito'y itali mo sa iyong mga kamay, at sikapin mong matanim sa iyong isipan. 











###### 4 





Ang karunungan ay ituring mo na babaing kapatid, at ang pang-unawa nama'y kaibigang matalik. 











###### 5 





Pagkat ito ang sa iyo'y maglalayo sa babaing mapangalunya, nang di ka mabighani ng matamis niyang pananalita. ## Ang Babaing Mapangalunya 











###### 6 





Ako ay dumungaw sa bintanang buk√°s, at ako'y sumilip sa pagitan ng rehas, 











###### 7 





ang aking nakita'y maraming kabataan, ngunit may napansin akong isang mangmang. 











###### 8 





Naglalakad siya sa may panulukan, ang tinutungo'y sa babaing tahanan. 











###### 9 





Tuwing sasapit ang gabi, ito'y kanyang ginagawa, sa lalim ng hatinggabi, kapag tulog na ang madla. 











###### 10 





Ang babae ang sa kanya'y sumalubong sa pintuan, mapang-akit, mapanlinlang sa masagwang kasuotan. 











###### 11 





Maingay ang kanyang boses, kilos niya ay maharot, di matigil sa tahanan, di mapigil sa paglibot. 











###### 12 





Ngayo'y sa lansangan, maya-maya'y sa liwasan, walang anu-ano'y sa panulukan, doon siya nag-aabang. 











###### 13 





Lalaki'y kanyang susunggaban at pupupugin ng halik, at ang kanyang sasabihing punung-puno ng pang-akit: 











###### 14 





"Nasa amin ngayon ang marami kong mga handog, katatapos ko lang tupdin ang panata ko sa Diyos. 











###### 15 





Ako ay narito upang ika'y salubungin, mabuti't nakita kita pagkatapos kong hanapin. 











###### 16 





Ang aking higaa'y sinapnan ko nang makapal, linong buhat sa Egipto, iba't iba pa ang kulay. 











###### 17 





Ito'y aking winisikan ng pabangong mira, bukod pa sa aloe at mabangong kanela. 











###### 18 





Halika at bigyang daan, damdamin ng isa't isa, ang magdamag ay ubusin sa paglasap ng ligaya. 











###### 19 





Ako ay nag-iisa, asawa ko'y nasa malayo, pagkat siya ay umalis sa ibang lugar nagtungo. 











###### 20 





Marami ang baon niyang salapi, pagbilog pa ng buwan ang kanyang uwi." 











###### 21 





Sa salitang mapang-akit ang lalaki ay nahimok, sa matamis na salita, damdamin niya ay nahulog. 











###### 22 





Maamo siyang sumunod sa babae at pumasok, parang bakang kakatayin, sa matador ay sumunod, mailap na usa, sa patibong ay nahulog, 











###### 23 





hanggang sa puso nito ang palaso ay maglagos. Isang ibong napasok sa lambat ang kanyang nakakatulad, hindi niya namalayang buhay pala ang katumbas. 











###### 24 





Kaya nga ba, aking anak, sa akin ay makinig, at dinggin mo ang salitang mula sa aking bibig. 











###### 25 





Huwag mo ngang hahayaang ang puso mo ay maakit, ng babaing ang tuntunin ay landasing nakalihis, 











###### 26 





sapagkat marami na ang kanyang naipahamak, at hindi na mabibilang, nabuwal sa kanyang yapak. 











###### 27 





Sa bahay niya'y nagmumula ang landas ng kasawian, tiyak na patungo sa malagim na kamatayan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

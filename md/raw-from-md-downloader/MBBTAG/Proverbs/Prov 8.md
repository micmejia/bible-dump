---
Aliases: [Proverbs 8]
previous: ['Prov 7']
up: ['Proverbs']
next: ['Prov 9']
---
# Proverbs 8

***












###### 1 





Hindi mo ba naririnig ang tawag ng karunungan, at ang tinig ng unawa'y hindi pa ba napakinggan? 











###### 2 





Nasa dako siyang mataas, sa tagpuan ng mga landas; 











###### 3 





nasa mga pintuan siya, sa may harap nitong bayan, nakatindig sa pagpasok at ito ang kanyang sigaw: 











###### 4 





"Kayo'y tinatawagan ko, tao ng sandaigdigan, para nga sa lahat itong aking panawagan. 











###### 5 





Kayong walang nalalaman ay mag-aral na maingat, at kayong mga mangmang, pang-unawa ay ibukas. 











###### 6 





Salita ko ay pakinggan pagkat ito'y mahalaga, bumubukal sa labi ko ay salitang magaganda. 











###### 7 





Pawang katotohanan itong aking bibigkasin, at ako ay nasusuklam sa lahat ng sinungaling. 











###### 8 





Itong sasabihin ko ay pawang matuwid, lahat ay totoo, wala akong pinilipit. 











###### 9 





Ito ay maliwanag sa kanya na may unawa, at sa marurunong ito ay pawang tama. 











###### 10 





Payo ko'y pahalagahan nang higit pa sa pilak, at ang dunong, sa ginto ay huwag sanang itutumbas. 











###### 11 





"Pagkat akong karunungan ay mahigit pa sa hiyas, anumang kayamanan ay hindi maitutumbas. 











###### 12 





Ako ay nagbibigay ng talas ng kaisipan, itinuturo ko ang landas ng hinaho't karunungan. 











###### 13 





Ang paggalang at pagsunod kay Yahweh ay naglalayo sa kasamaan. Ako ay namumuhi sa lahat ng kalikuan, sa salitang baluktot, at sa diwang kayabangan. 











###### 14 





Mayroon akong lakas at taglay na kakayahan, ganoon din naman, unawa't kapangyarihan. 











###### 15 





Dahil sa akin, ang hari'y nakapamamahala, nagagawa ng mga pinuno ang utos na siyang tama. 











###### 16 





Talino ng punong-bayan ay sa akin nagmumula, at ako rin ang dahilan, dangal nila't pagdakila. 











###### 17 





Mahal ko silang lahat na sa aki'y nagmamahal, kapag hinanap ako nang masikap, tiyak na masusumpungan. 











###### 18 





Ang yaman at karangalan ay aking tinataglay, kayamanang walang maliw, kasaganaan sa buhay. 











###### 19 





Ang bunga ko ay higit pa sa gintong dinalisay, mataas pa kaysa pilak ang halagang tinataglay. 











###### 20 





Ang landas kong dinaraanan, ay daan ng katuwiran, ang aking tinatahak, ay landas ng katarungan. 











###### 21 





Ang sa aki'y nagmamahal binibigyan ko ng yaman, aking pinupuno ang kanilang mga sisidlan. 











###### 22 





"Sa lahat ng nilikha ni Yahweh, ako ang siyang una, noong una pang panahon ako ay nalikha na. 











###### 23 





Matagal nang panahon nang anyuan niya ako, bago pa nalikha at naanyo itong mundo. 











###### 24 





Wala pa ang mga dagat nang ako'y lumitaw, wala pa ang mga bukal ng tubig na malilinaw. 











###### 25 





Wala pa ang mga burol, ganoon din ang mga bundok, nang ako ay isilang dito sa sansinukob. 











###### 26 





Ako muna ang nilikha bago ang lupa at bukid, nauna pa sa alabok, at sa lupang daigdig. 











###### 27 





Nang likhain ang mga langit, ako ay naroroon na, maging nang ang hangganan ng langit at lupa'y italaga. 











###### 28 





Naroon na rin ako nang ang ulap ay ilagay, at nang kanyang palitawin ang bukal sa kalaliman. 











###### 29 





Nang ilagay niya ang hangganan nitong dagat, nang ang patibayan ng mundo ay ilagay at itatag, 











###### 30 





ako'y lagi niyang kasama at katulong sa gawain, ako ay ligaya niya at sa akin siya'y aliw. 











###### 31 





Ako ay nagdiwang, nang daigdig ay matapos, dahil sa sangkatauhan, ligaya ko ay nalubos. 











###### 32 





"At ngayon, aking anak, ako nga ay pakinggan, sundin ang payo ko't liligaya ang iyong buhay. 











###### 33 





Upang maging matalino, ang turo ko ay dinggin mo, huwag mong pababayaan ni lalayuan ito. 











###### 34 





Mapalad ang taong sa akin ay nakikinig, sa akin ay nag-aabang at palaging nakatitig. 











###### 35 





Pagkat ang makasumpong sa akin ay nakasumpong ng buhay, at ang kalooban ni Yahweh ay kanyang nakakamtan. 











###### 36 





Ngunit ang di makasumpong sa akin, sarili ang sinasaktan, ang napopoot sa akin, iniibig ay kamatayan." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

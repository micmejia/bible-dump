---
Aliases: [Proverbs 9]
previous: ['Prov 8']
up: ['Proverbs']
next: ['Prov 10']
---
# Proverbs 9

***












###### 1 





Gumawa na ng tahanan itong karunungan, na itinayo niya sa pitong patibayan. 











###### 2 





Nagpatay siya ng hayop, nagtimpla ng inumin, ang mesa ay inihanda, punung-puno ng pagkain. 











###### 3 





Katulong ay isinugo sa gitna nitong bayan, upang lahat ay abutin ng ganitong panawagan: 











###### 4 





"Ang kulang sa kaalaman, dito ngayon ay lumapit." Sa mga mangmang ay ganito ang sinambit: 











###### 5 





"Halikayo't inyong kainin ang pagkain ko, at tunggain ang inuming inilaan ko sa inyo. 











###### 6 





Lisanin ang kamangmangan upang kayo ay mabuhay, at ang landas ng unawa ang tahakin at daanan." 











###### 7 





Ang pumupuna sa mapangutya ay nag-aani ng pagdusta, ang nagtutuwid sa masama'y nagkakamit ng alipusta. 











###### 8 





Punahin mo ang mapangutya at magagalit pa sa iyo, ngunit payuhan mo ang matalino at iibigin ka nito. 











###### 9 





Matalino'y turuan mo't lalo siyang tatalino, ang matuwid ay aralan, lalago ang dunong nito. 











###### 10 





Ang paggalang at pagsunod kay Yahweh ay pasimula ng karunungan, ang pagkilala sa Banal na Diyos ay may dulot na kaalaman. 











###### 11 





Sa pamamagitan ko, hahaba ang iyong mga araw, dahil sa akin, lalawig ang iyong buhay. 











###### 12 





Kung mayroon kang karunungan, mayroon kang pakinabang, ngunit ika'y magdurusa kapag siya'y tinanggihan. 











###### 13 





Ang nakakatulad nitong taong mangmang, babaing magaslaw at walang kahihiyan. 











###### 14 





Lagi siyang naroon sa pinto ng kanyang bahay, o sa lantad na bahagi ng lansangan nitong bayan. 











###### 15 





Bawat taong nagdaraan na kanyang masulyapan, ay pilit na tatawagin at kanyang aanyayahan, 











###### 16 





"Lapit dito, kayong lahat na kulang sa kaalaman!" Kanya namang sinasabi sa mga mangmang, 











###### 17 





"Tubig na ninakaw ay ubod ng tamis, tinapay na nakaw, masarap na labis." 











###### 18 





Hindi alam ng biktimang wakas niyo'y kamatayan, at lahat ng pumasok doo'y naroon na sa libingan. ## Ang mga Kawikaan ni Solomon Ang mga kawikaan ni Solomon: ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

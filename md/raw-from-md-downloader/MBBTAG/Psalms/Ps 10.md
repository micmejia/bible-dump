---
Aliases: [Psalms 10]
previous: ['Ps 9']
up: ['Psalms']
next: ['Ps 11']
---
# Psalms 10

***












###### 1 





O Yahweh, bakit masyado kang malayo? Sa panahon ng gulo, bakit ka nagtatago? 











###### 2 





Inaapi ang mga dukha ng palalo't walang-awa; nawa'y sila ang mahuli sa patibong nilang gawa. 











###### 3 





Ipinagyayabang ng masasama ang kanilang mga hangarin; si Yahweh ay nilalait at sinusumpa ng mga sakim. 











###### 4 





Ang sabi ng masasamang tao, "Diyos ay walang pakialam," sabi nila'y "walang Diyos," dahil sa kanilang kahambugan. 











###### 5 





Ang masasama'y palaging nagtatagumpay; ang hatol ng Diyos ay di nila nauunawaan, palagi nilang tinutuya ang kanilang mga kaaway. 











###### 6 





Sinasabi nila sa sarili, "Hindi kami mabibigo; kaguluhan sa buhay, hindi namin matatamo." 











###### 7 





Namumutawi sa bibig nila'y sumpa, banta at pandaraya, dila nila'y laging handa sa marumi't masamang pananalita. 











###### 8 





Sa mga nayon sila'y nag-aabang, upang paslangin ang walang kamalay-malay. 











###### 9 





Para silang leon na nasa taguan, mga kawawang dukha'y inaabangan, hinuhuli ang mga ito sa kanilang bitag, at pagkatapos ay kinakaladkad. 











###### 10 





Dahan-dahan silang gumagapang, upang biktimahin ang mga mahihina. 











###### 11 





Ganito ang sabi ng masasama, "Ang Diyos ay walang pakialam! Mata niya'y nakapikit, di niya ako mapagmamasdan." 











###### 12 





Gumising ka, O Yahweh, at ang masasama'y parusahan, silang mga naghihirap ay huwag mong kalimutan! 











###### 13 





Bakit hinahayaan ng Diyos na hamakin siya ng masasama, na nagsasabing ang parusahan sila'y di raw niya magagawa? 











###### 14 





Subalit nakikita mo ang hirap at kaapihan, at ikaw ay palaging handang dumamay. Ang mga kapus-palad ay sa iyo lang umaasa, sa tuwina'y sumasaklolo ka sa mga ulila. 











###### 15 





Mga braso ng masasama'y iyong baliin, parusahan mo sila't kasamaa'y sugpuin. 











###### 16 





Naghahari si Yahweh magpakailanpaman, mga bansang may ibang Diyos, sa lupa'y mapaparam. 











###### 17 





Papakinggan mo, Yahweh, ang dalangin ng mga hamak, patatatagin mo ang loob ng mga kapus-palad. 











###### 18 





Ipagtatanggol mo ang mga api at mga ulila, upang wala nang taong mananakot ng kapwa. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Psalms 102]
previous: ['Ps 101']
up: ['Psalms']
next: ['Ps 103']
---
# Psalms 102

***












###### 1 





Dinggin mo, O Yahweh, ang aking dalangin, lingapin mo ako sa aking pagdaing. 











###### 2 





O huwag ka sanang magkubli sa akin, lalo sa panahong may dusa't bigatin. Kapag ako'y tumawag, ako'y iyong dinggin sa sandaling iyo'y agad mong sagutin. 











###### 3 





Nanghihina akong usok ang katulad, damdam ko sa init, apoy na maningas. 











###### 4 





Katulad ko'y damong natuyo sa parang, pati sa pagkai'y di ako ganahan. 











###### 5 





Kung ako'y tumaghoy ay ubod nang lakas, yaring katawan ko'y buto na at balat. 











###### 6 





Tulad ko'y mailap na ibon sa ilang, para akong kuwago sa dakong mapanglaw; 











###### 7 





ang aking katulad sa hindi pagtulog, ibon sa bubungang palaging malungkot. 











###### 8 





Sa buong maghapon, ang kaaway ko, nililibak ako, kinukutyang todo; gamit sa pagsumpa'y itong pangalan ko. 











###### 9 





Pagkain ko'y abo at hindi tinapay, luha'y hinahalo sa aking inuman. 











###### 10 





Dahil sa galit mo, aking Panginoon, dinaklot mo ako't iyong itinapon. 











###### 11 





Ang buhay kong taglay ay parang anino; katulad ko ngayo'y natuyo nang damo. 











###### 12 





Ngunit ikaw, Yahweh, ay haring walang hanggan, di ka malilimot ng buong kinapal. 











###### 13 





Ikaw ay mahabag, tulungan ang Zion, pagkat dumating na ang takdang panahon, sa kalagayan niya ay dapat tumulong. 











###### 14 





Mahal pa rin siya ng iyong mga lingkod bagama't nawasak at gumuhong lubos. 











###### 15 





Ang lahat ng bansa kay Yahweh ay takot, maging mga hari sa buong sinukob. 











###### 16 





Itatayong muli ni Yahweh ang Zion, kaluwalhatian niya'y mahahayag doon. 











###### 17 





Daing ng mahirap ay iyong papakinggan, di mo tatanggihan ang kanilang kahilingan. 











###### 18 





Ito'y masusulat upang matunghayan, susunod na lahing di pa dumarating; ikaw nga, O Yahweh, ang siyang pupurihin. 











###### 19 





Mula sa itaas, sa trono mong banal, ang lahat sa lupa'y iyong minamasdan. 











###### 20 





Iyong dinirinig ang pagtataghuyan ng mga bilanggong ang hatol ay bitay, upang palayain sa hirap na taglay. 











###### 21 





Anupa't ang iyong ngala'y mahahayag, sa Zion, O Yahweh, ika'y itatanyag; at sa Jerusalem pupurihing ganap 











###### 22 





kapag ang mga bansa ay nagsasama-sama sa banal na lunsod upang magsisamba. 











###### 23 





Ako'y pinanghina, sa aking kabataan; pakiramdam ko ay umikli ang buhay. 











###### 24 





Itong aking hibik, O aking Diyos, huwag mo sanang kunin sa ganitong ayos! Ang buhay mo, Yahweh, walang katapusan; 











###### 25 





nang pasimula'y nilikha mo ang sanlibutan, at ang mga kamay mo ang siyang lumikha sa kalangitan. 











###### 26 





Maliban sa iyo, lahat ay lilipas, at tulad ng damit, lahat ay kukupas; sila'y huhubaring parang kasuotan. 











###### 27 





Ngunit mananatili ka't hindi magbabago, walang katapusan ang mga taon mo. 











###### 28 





At ang mga anak ng iyong mga lingkod, mamumuhay namang panatag ang loob; magiging matatag ang kanilang angkan, sa pag-iingat mo, sila'y mananahan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

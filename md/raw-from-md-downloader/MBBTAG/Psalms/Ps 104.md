---
Aliases: [Psalms 104]
previous: ['Ps 103']
up: ['Psalms']
next: ['Ps 105']
---
# Psalms 104

***












###### 1 





Papurihan mo si Yahweh, O aking kaluluwa! Ikaw, Yahweh na aking Diyos, kay dakila mong talaga! Karangala't kamahalan, lubos na nadaramtan ka. 











###### 2 





O Diyos, kayo po ay puspos ng maningning na liwanag, kalangita'y parang tolda, na kamay mo ang nagladlad. 











###### 3 





Ang ginawa mong tahanan ay ang tubig sa itaas, ang karo mong sinasakyan ay ang papawiring-ulap, sa pakpak ng mga hangin ay doon ka lumalakad. 











###### 4 





Tagahatid ng balita ay hangin ding sumisimoy, at kidlat na matatalim ang lingkod mong tumutulong. 











###### 5 





Ikaw na rin ang nagtayo ng saligan nitong lupa, matatag na ginawa mo't hindi ito mauuga. 











###### 6 





Ang ibabaw ng saliga'y ginawa mong karagatan, at tubig din ang bumalot sa lahat ng kabundukan. 











###### 7 





Ngunit noong magalit ka, itong tubig ay tumakas, nang marinig ang sigaw mo, tumilapon agad-agad. 











###### 8 





Bumuhos sa kabundukan, umagos sa kapatagan, natipon sa isang dako't naging isang karagatan, 











###### 9 





matapos, ang ginawa mo'y naglagay ka ng hangganan, upang itong kalupaa'y di na muling laganapan. 











###### 10 





Lumilikha ka ng ilog na patungong kapatagan, sa gilid ng mga burol, umaagos na marahan. 











###### 11 





Kaya kahit na sa ilang ang hayop na naroon, maging hayop na mailap may tubig na naiinom. 











###### 12 





Sa naroong kakahuya'y umaawit na masaya, mga ibo'y nagpupugad sa malabay nilang sanga. 











###### 13 





Magmula sa kalangitan, mga bundok ay nadilig, ibinuhos ang pagpapala't lumaganap sa daigdig. 











###### 14 





Tumubo ang mga damong pagkain ng mga baka, nagkaroon ng halamang masaganang namumunga; anupa't ang mga tao'y may pagkaing nakukuha. 











###### 15 





Mayroong ubas na inumin kaya tao'y masasaya, may langis pa ng olibong nagdudulot ng ligaya, at tinapay na pagkaing pampalakas sa tuwina. 











###### 16 





Ang mga kahoy ni Yahweh, masaganang nadidilig, mga sedar ng Lebanon, kayo mismo ang nagtanim. 











###### 17 





Sa malagong mga puno at malabay nitong sanga, mga ibo'y nagpupugad, doon sila tumitira. 











###### 18 





Yaong mga kambing-gubat nagkalat sa kabundukan, sa bitak ng mga bato ang kuneho nananahan. 











###### 19 





Ang buwan ay nababatid sa buwan ding iyong likha, araw nama'y lumulubog sa oras na itinakda. 











###### 20 





Lumikha ka nitong dilim, at gabi ang itinawag, kung gumabi gumigising ang hayop na maiilap. 











###### 21 





Umuungal itong leon, samantalang humahanap ng kanyang makakain na sa Diyos din nagbubuhat. 











###### 22 





Kung sumapit ang umaga, dala nito kanyang huli, pumupunta sa tagua't doon siya nangungubli; 











###### 23 





samantalang itong tao humahayo sa gawain, sa paggawang walang tigil inaabot na ng dilim. 











###### 24 





Sa daigdig, ikaw, Yahweh, kay rami ng iyong likha! Pagkat ikaw ay marunong kaya ito ay nagawa, sa dami ng nilikha mo'y nakalatan itong lupa. 











###### 25 





Nariyan ang mga lawa't malawak na karagatan, malalaki't maliliit na isda ay di mabilang. 











###### 26 





Iba't ibang mga bapor ang dito ay naglalakbay, samantalang ang Leviatang[^a] nilikha mo'y kaagapay. 











###### 27 





Lahat sila'y umaasa, sa iyo ay nag-aabang, umaasa sa pagkain na kanilang kailangan. 











###### 28 





Ang anumang kaloob mo ay kanilang tinatanggap, mayro'n silang kasiyahan pagkat buk√°s ang iyong palad. 











###### 29 





Kapag ika'y lumalayo labis silang nangangamba, takot silang mamatay kung lagutin mo ang hininga; mauuwi sa alabok, pagkat doon sila mula. 











###### 30 





Taglay mo ang katangiang buhay nila ay ibalik, bagumbuhay ay dulot mo sa nilikha sa daigdig. 











###### 31 





Sana ang iyong karangala'y manatili kailanman, sa lahat ng iyong likha ang madama'y kagalakan. 











###### 32 





Nanginginig ang nilikha, kapag titig mo sa daigdig, ang bundok na hipuin mo'y umuusok, nag-iinit. 











###### 33 





Aawitan ko si Yahweh, palagi kong aawitan, siya'y aking pupurihin habang ako'y nabubuhay. 











###### 34 





Ang awit ng aking puso sana naman ay kalugdan, pagkat ako'y nagagalak, nagpupuri sa Maykapal. 











###### 35 





Ang lahat ng masasama sana'y alisin sa daigdig, ang dapat ay lipulin na upang sila ay maalis. Si Yahweh ay purihin mo, aking kaluluwa! Purihin si Yahweh! ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Mga Awit 104:26 <i class="catch-word">LEVIATAN:_ Isang mala-alamat na dambuhalang halimaw sa karagatan na sumisimbolo sa kapangyarihan ng kaguluhan at kasamaan.

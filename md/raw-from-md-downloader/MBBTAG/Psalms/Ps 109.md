---
Aliases: [Psalms 109]
previous: ['Ps 108']
up: ['Psalms']
next: ['Ps 110']
---
# Psalms 109

***












###### 1 





Pinupuri kita; O Diyos, huwag ka sanang manahimik, 











###### 2 





ako ngayo'y nilulusob niyong mga malulupit, mga taong sinungaling na manira lang ang nais. 











###### 3 





Kay rami ng sinasabing pangungusap na di tunay, kinakalaban nga ako kahit walang madahilan. 











###### 4 





Bagaman sila'y minahal ko, masama rin ang paratang, kahit ko pa idalangin, masama pa rin yaong bintang. 











###### 5 





Sa mabuting ginawa ko, iginanti ay masama, kapalit ng pag-ibig ko ay galit at alipusta. 











###### 6 





Ang itapat mo sa kanya'y masama ring tulad niya, kaaway ang pausigin, nang magtamo ng parusa, 











###### 7 





pagkatapos na malitis, bayaan mo na magdusa, kahit siya manalangin, huwag mo nang dinggin pa. 











###### 8 





Ang dapat ay paikliin tinataglay niyang buhay, kuhanin ng ibang tao maging kanyang katungkulan. 











###### 9 





Silang mga anak niya ay dapat na maulila, hayaan mong maging biyuda, itong giliw nilang ina. 











###### 10 





Bayaan ang mga supling, maglakad at mamalimos, sa nawasak na tahanan palayasin silang lubos. 











###### 11 





Ang lahat ng yaman niya'y ilitin ng nagpautang, agawin ng ibang tao, ang bunga ng pagpapagal. 











###### 12 





Hindi siya nararapat kahabagan nino pa man, kahit anak na ulila sa hirap ay pabayaan. 











###### 13 





Pati angkan niya't lahi, ay bayaang mamatay, sa sunod na lahi niya, ngalan niya ay maparam. 











###### 14 





Gunitain sana ni Yahweh ang sala ng kanyang angkan, at ang sala nitong ina ay di dapat malimutan. 











###### 15 





Huwag din sanang malimutan ni Yahweh ang sala nila, ngunit sila naman mismo ay dapat na malimot na! 











###### 16 





Pagkat mga taong iyo'y wala namang natulungan, bagkus pa ang mahirap inuusig, pinapatay. 











###### 17 





Mahilig sa pagsumpa, kaya dapat na sumpain, yamang ayaw na magpala, di dapat pagpalain. 











###### 18 





Ang pagsumpa sa kapwa sa kanya ay parang damit, kasuotang oras-oras nagagawa ang magbihis; sana'y siya ang ginawin, katulad ng nasa tubig tumagos sa buto niya, iyong sumpang parang langis. 











###### 19 





Sana'y maging kasuotang nakabalot sa katawan, na katulad ng sinturong nakabigkis araw-araw. 











###### 20 





Ang ganitong kaaway ko, Yahweh, iyong parusahan, sa dami ng ginagawa't sinasabing kasamaan. 











###### 21 





Katulad ng pangako mo, Yahweh, ako ay tulungan, yamang ika'y mapagmahal, ako'y ipagtanggol naman. 











###### 22 





Pagkat ako ay mahirap, laging nangangailangan, labis akong naghihirap sa ganitong kalagayan. 











###### 23 





Anino ang katulad ko na kung gabi'y nawawala, parang balang na lumipad, kapag ako ay inuga. 











###### 24 





Mahina na ang tuhod ko, dahilan sa di pagkain, payat na ang katawan ko, buto't balat sa paningin. 











###### 25 





Ang sinumang makakita sa akin ay nagtatawa, umiiling silang lahat kapag ako'y nakikita. 











###### 26 





Tulungan mo ako, Yahweh, sana naman ay iligtas, dahilan sa pag-ibig mong matatag at di kukupas. 











###### 27 





Bayaan mong makilala na ikaw ang nahahabag, ipakita sa kaaway na ikaw ang nagliligtas. 











###### 28 





Ako'y iyong pagpalain, kung kanilang sinusumpa, sa kanilang pag-uusig bayaan mong mapahiya; ako namang iyong lingkod mabubuhay na may tuwa. 











###### 29 





Silang mga nang-uusig, bayaan mong mabahala, ang damit ng kahihiyan, isuot mo sa kanila. 











###### 30 





Kay Yahweh ay buong puso akong magpapasalamat, sa gitna ng karamiha'y magpupuri akong ganap; 











###### 31 





pagkat siya'y laging handang tumulong sa mahihirap, na lagi nang inuusig at ang gusto'y ipahamak. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Psalms 118]
previous: ['Ps 117']
up: ['Psalms']
next: ['Ps 119']
---
# Psalms 118

***












###### 1 





Purihin si Yahweh sa kanyang kabutihan! Pag-ibig niya'y tunay, laging tapat kailanman. 











###### 2 





Ang taga-Israel, bayaang sabihi't kanilang ihayag, "Pag-ibig niya'y tunay, laging tapat kailanman." 











###### 3 





Kayong mga pari ng Diyos na si Yahweh, bayaang magsaysay: "Pag-ibig niya'y tunay, laging tapat kailanman." 











###### 4 





Lahat ng may takot kay Yahweh, dapat magpahayag, "Pag-ibig niya'y tunay, laging tapat kailanman." 











###### 5 





Nang ako'y magipit, ang Diyos na si Yahweh ay aking tinawag; sinagot niya ako't kanyang iniligtas. 











###### 6 





Kung itong si Yahweh ang aking kasama at laging kapiling, walang pagkatakot sa aking darating. 











###### 7 





Si Yahweh ang siyang sa aki'y tumutulong laban sa kaaway, malulupig sila't aking mamamasdan. 











###### 8 





Higit na mabuti na doon kay Yahweh magtiwala ako, kaysa panaligan yaong mga tao. 











###### 9 





Higit ngang mabuting ang pagtitiwala'y kay Yahweh ibigay, kaysa pamunuan ang ating asahan. 











###### 10 





Sa aking paligid laging gumagala ang mga kaaway, winasak ko sila at lakas ni Yahweh ang naging patnubay. 











###### 11 





Kahit saang dako ako naroroon ay nakapaligid, winasak ko sila sapagkat si Yahweh ay nasa aking panig. 











###### 12 





Ang katulad nila ay mga bubuyog na sumasalakay, dagliang nasunog, sa apoy nadarang; winasak ko sila sapagkat si Yahweh ang aking sanggalang. 











###### 13 





Sinalakay ako't halos magtagumpay ang mga kaaway, subalit si Yahweh, ako'y tinutulungan. 











###### 14 





Si Yahweh ang lakas ko't kapangyarihan; siya ang sa aki'y nagdulot ng kaligtasan. 











###### 15 





Dinggin ang masayang sigawan sa tolda ng mga hinirang: "Si Yahweh ay siyang lakas na patnubay! 











###### 16 





Ang lakas ni Yahweh ang siyang nagdulot ng ating tagumpay, sa pakikibaka sa ating kaaway." 











###### 17 





Aking sinasabing hindi mamamatay, ako'y mabubuhay ang gawa ni Yahweh, taos sa aking puso na isasalaysay. 











###### 18 





Pinagdusa ako at pinarusahan nang labis at labis, ngunit ang buhay ko'y di niya pinatid. 











###### 19 





Ang mga pintuan ng banal na templo'y inyo ngayong buksan, ako ay papasok, at itong si Yahweh ay papupurihan. 











###### 20 





Pasukan ni Yahweh ang pintuang ito; tanging makakapasok ay matuwid na tao! 











###### 21 





Aking pinupuri ikaw, O Yahweh, yamang pinakinggan, dininig mo ako't pinapagtagumpay. 











###### 22 





Ang batong itinakwil ng mga tagapagtayo ng bahay, ang siyang naging batong-panulukan. 











###### 23 





Ginawa ito ni Yahweh at ito'y kahanga-hangang pagmasdan. 











###### 24 





O kahanga-hanga ang araw na itong si Yahweh ang nagbigay, tayo ay magalak, ating ipagdiwang! 











###### 25 





Kami ay iligtas, tubusin mo, Yahweh, kami ay iligtas! At pagtagumpayin sa layuni't hangad. 











###### 26 





Pinagpala ang dumarating sa pangalan ni Yahweh; magmula sa templo, mga pagpapala'y kanyang tatanggapin! 











###### 27 





Si Yahweh ang Diyos, pagkabuti niya sa mga hinirang. Tayo ay magdala ng sanga ng kahoy, simulang magdiwang, at tayo'y lumapit sa dambanang banal. 











###### 28 





Ikaw ay aking Diyos, kaya naman ako'y nagpapasalamat; ang pagkadakila mo ay ihahayag. 











###### 29 





O pasalamatan ang Diyos na si Yahweh, pagkat siya'y mabuti; pag-ibig niya'y tunay, laging tapat kailanman. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

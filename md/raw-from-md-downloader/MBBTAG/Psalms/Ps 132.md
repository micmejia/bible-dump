---
Aliases: [Psalms 132]
previous: ['Ps 131']
up: ['Psalms']
next: ['Ps 133']
---
# Psalms 132

***












###### 1 





Alalahanin mo, O Yahweh, si David na iyong alipin; huwag mong lilimutin ang lahat ng hirap na kanyang tiniis. 











###### 2 





Alalahanin mo ang kanyang pangakong ginawa sa iyo, O Dakilang Diyos ng bansang Israel, wika niya'y ganito: ###### 3-5 "Di ako uuwi, nangangako ako na hindi hihimlay, hangga't si Yahweh ay wala pang lugar na matitirahan, isang templong laan sa Makapangyarihang Diyos ni Jacob." 











###### 6 





Aming nabalitaang nasa Bethlehem ang Kaban ng Tipan, sa bukid ng Jaar namin nasumpungan. 











###### 7 





Ang aming sinabi, "Ang templo ni Yahweh ay puntahan natin, sa harap ng trono siya ay sambahin!" 











###### 8 





Sa iyong tahanan, Yahweh, pumasok ka kasama ang kaban, ang kabang sagisag ng kapangyarihan. 











###### 9 





Iyong mga pari, hayaang maghayag ng iyong pagliligtas, ang mga hinirang sumigaw sa galak! 











###### 10 





Alang-alang naman sa lingkod mong si David, ang piniling hari, ay huwag mong itakwil. 











###### 11 





Ang iyong pangako, kay David mong lingkod, huwag mong babawiin, ganito ang iyong pangakong habilin: "Isa sa anak mo ang gagawing hari upang mamahala, matapos na ika'y pumanaw sa lupa. 











###### 12 





Kung magiging tapat ang mga anak mo sa bigay kong tipan, at ang mga utos ko ay igagalang, ang mga anak mo'y pawang maghaharing walang katapusan." 











###### 13 





Pinili ni Yahweh, na maging tahanan ang Lunsod ng Zion. 











###### 14 





Ito ang wika niya: "Doon ako titira panghabang panahon, ang paghahari ko'y magmumula roon. 











###### 15 





Ang lahat ng bagay na hingin ng Zion, aking ibibigay, hindi magugutom ang dahop sa buhay. 











###### 16 





Iyong mga pari hayaang maghayag sa aking pagliligtas, ang mga hinirang sumigaw sa galak. 











###### 17 





Sa lipi ni David, ako ay kukuha ng haring dakila, upang maingatan ang pagpapatuloy ng pamamahala. 











###### 18 





Yaong kaharian niya ay uunlad at mananagana, ngunit kaaway niya'y lahat mapapahiya." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Psalms 143]
previous: ['Ps 142']
up: ['Psalms']
next: ['Ps 144']
---
# Psalms 143

***












###### 1 





Dinggin mo, O Yahweh, ang aking dalangin, tapat ka't matuwid, kaya ako'y dinggin. 











###### 2 





Itong iyong lingkod, huwag mo nang subukin, batid mo nang lahat, kami ay salarin. 











###### 3 





Ako ay tinugis ng aking kaaway, lubos na nilupig ng aking kalaban; sa dilim na dako, ako ay nakulong, tulad ko'y patay nang mahabang panahon. 











###### 4 





Ang kaluluwa ko'y halos sumuko na, sapagkat ang buhay ko'y wala nang pag-asa. 











###### 5 





Araw na lumipas, aking nagunita, at naalala ang iyong ginawa, sa iyong kabutihan, ako ay namangha! 











###### 6 





Ako'y dumalangin na taas ang kamay, parang tuyong lupa ang diwa kong uhaw. (Selah)[^a] 











###### 7 





Nawala nang lahat ang aking pag-asa, kaya naman, Yahweh, ako'y dinggin mo na! Kung ika'y magkubli, baka ang hantungan ako ay ituring na malamig na bangkay, at ang tunguhin ko'y madilim na hukay. 











###### 8 





Ako ay umasa, sa iyo nagtiwala, sa pagsapit ng umaga ay ipagugunita yaong pag-ibig mo na lubhang dakila. Ang aking dalangin na sa iyo'y hibik, patnubayan ako sa daang matuwid. 











###### 9 





Iligtas mo ako sa mga kalaban, ikaw lang, O Yahweh, ang aking kanlungan. 











###### 10 





Ikaw ang aking Diyos, ako ay turuan na aking masunod ang iyong kalooban; ang Espiritu[^b] mo'y maging aking tanglaw sa aking paglakad sa ligtas na daan. 











###### 11 





Ikaw ay nangakong ako'y ililigtas, pagkat dakila ka, iligtas mo agad; iligtas mo ako sa mga bagabag. 











###### 12 





Dahilan sa iyong pagtingin sa akin, ang mga kaaway ko'y iyong lipulin; ang nagpapahirap sa aki'y wasakin, yamang ang lingkod mo ay iyong alipin. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Mga Awit 143:6 <i class="catch-word">SELAH:_ Tingnan ang Awit 3:2. [^b]: Mga Awit 143:10 <i class="catch-word">Espiritu:_ o kaya'y <i class="catch-word">kapangyarihan_ .

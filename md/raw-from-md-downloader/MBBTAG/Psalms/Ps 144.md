---
Aliases: [Psalms 144]
previous: ['Ps 143']
up: ['Psalms']
next: ['Ps 145']
---
# Psalms 144

***












###### 1 





Purihin si Yahweh na aking kanlungan, sa pakikibaka, ako ay sinanay; inihanda ako, upang makilaban. 











###### 2 





Matibay kong muog at Tagapagligtas, at aking tahanang hindi matitinag; Tagapagligtas kong pinapanaligan, nilulupig niya sakop kong mga bayan. 











###### 3 





O Yahweh, ano nga ba naman ang tao? At pinagtutuunan mo siya ng pansin? 











###### 4 





Katulad ay ulap na tangay ng hangin, napaparam siya na tulad ng lilim. 











###### 5 





Langit mong tahanan ay iyong hubugin, Yahweh, lisanin mo't bumab√¢ sa amin; mga kabundukan ay iyong yanigin, lalabas ang usok, aming mapapansin. 











###### 6 





Ang maraming kidlat ay iyong suguin, lahat ng kaaway iyong pakalatin; sa pagtakas nila ay iyong tudlain! 











###### 7 





Abutin mo ako at iyong itaas, sa kalalimang tubig ako ay iligtas; ipagsanggalang mo't nang di mapahamak sa mga dayuhang may taglay na lakas, 











###### 8 





ubod sinungaling na walang katulad, kahit ang pangako'y pandarayang lahat. 











###### 9 





O Diyos, may awitin akong bagung-bago, alpa'y tutugtugin at aawit ako. 











###### 10 





Tagumpay ng hari ay iyong kaloob, at iniligtas mo si David mong lingkod. 











###### 11 





Iligtas mo ako sa mga malupit kong kaaway; sa kapangyarihan ng mga banyaga ay ipagsanggalang; sila'y sinungaling, di maaasahan, kahit may pangako at mga sumpaan. 











###### 12 





Nawa ang ating mga kabataan lumaking matatag tulad ng halaman. Ang kadalagaha'y magandang disenyo, kahit saang sulok ng isang palasyo. 











###### 13 





At nawa'y mapuno, mga kamalig natin ng lahat ng uri ng mga pagkain; at ang mga tupa'y magpalaanakin, sampu-sampung libo, ito'y paramihin. 











###### 14 





Mga kawan natin, sana'y dumami rin at huwag malagas ang kanilang supling; sa ating lansangan, sana'y mawala na ang mga panaghoy ng lungkot at dusa! 











###### 15 





Mapalad ang bansang kanyang pinagpala. Mapalad ang bayang si Yahweh'y Diyos na dinadakila! ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

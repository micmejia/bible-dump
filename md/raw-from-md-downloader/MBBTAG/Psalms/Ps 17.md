---
Aliases: [Psalms 17]
previous: ['Ps 16']
up: ['Psalms']
next: ['Ps 18']
---
# Psalms 17

***












###### 1 





Pakinggan mo, Yahweh, ang sigaw ng katarungan, dinggin mo ako sa aking kahilingan; dalangin ko sana'y iyong pakinggan, sapagkat labi ko nama'y hindi nanlilinlang. 











###### 2 





Hahatol ka para sa aking panig, pagkat alam mo kung ano ang matuwid. 











###### 3 





Kaibuturan ng puso ko ay iyong nababatid, kahit sa gabi'y ikaw sa aki'y nagmamasid. Siniyasat mo ako at napatunayang matuwid, walang kasamaan maging sa aking bibig. 











###### 4 





Ang salita ko nga'y tapat, di tulad ng karamihan; tapat akong sumusunod sa utos mong ibinigay, ako ay umiiwas sa landas ng karahasan. 











###### 5 





Lagi kong nilalakaran ang iyong daan, hindi ako lumihis doon kahit kailan. 











###### 6 





Tumatawag ako sa iyo, O Diyos, sapagkat ako'y iyong sinasagot; kaya ngayo'y pakinggan mo ako at pansinin ang karaingan ko. 











###### 7 





Ipakita mo sa akin ang kahanga-hanga mong pagmamahal, at ang iyong kanang kamay ang sa aki'y umalalay. 











###### 8 





Ako'y bantayan mo, ang paborito mong anak, at palagi mong ingatan sa lilim ng iyong pakpak; 











###### 9 





mula sa kuko ng masasama ako'y iyong iligtas. Napapaligiran ako ng malulupit na kaaway, 











###### 10 





mayayabang magsalita, suwail at matatapang; 











###### 11 





saanman ako magpunta'y lagi akong sinusundan, naghihintay ng sandali na ako ay maibuwal. 











###### 12 





Para silang mga leon, na sa aki'y nag-aabang, mga batang leon na nakahandang sumagpang. 











###### 13 





Lumapit ka, O Yahweh, mga kaaway ko'y hadlangan, sa pamamagitan ng tabak, ako'y ipaglaban! 











###### 14 





Sa lakas ng iyong bisig ako'y iyong isanggalang, sa ganitong mga taong sagana ang pamumuhay. Ibagsak mo sa kanila ang parusang iyong laan, pati mga anak nila ay labis mong pahirapan at kanilang salinlahi sa galit mo ay idamay! 











###### 15 





Dahil ako'y matuwid, ang mukha mo'y makikita; at sa aking paggising, sa piling mo'y liligaya. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Psalms 18]
previous: ['Ps 17']
up: ['Psalms']
next: ['Ps 19']
---
# Psalms 18

***












###### 1 





O Yahweh, ika'y aking minamahal, ikaw ang aking kalakasan! 











###### 2 





Si Yahweh ang aking batong tanggulan, ang aking Tagapagligtas, Diyos at kanlungan, tagapag-ingat ko at aking sanggalang. 











###### 3 





Kay Yahweh ako'y tumatawag, sa aking mga kaaway ako'y inililigtas. Karapat-dapat purihin si Yahweh! 











###### 4 





Ginapos ako ng tali ng kamatayan; tinabunan ako ng alon ng kapahamakan. 











###### 5 





Nakapaligid sa akin ang panganib ng kamatayan, nakaumang sa akin ang bitag ng libingan. 











###### 6 





Kaya't si Yahweh ay aking tinawag; sa aking paghihirap, humingi ng habag. Mula sa kanyang Templo, tinig ko ay narinig, pinakinggan niya ang aking paghibik. 











###### 7 





Ang buong lupa ay nauga at nayanig, pundasyon ng mga bundok ay nanginig, sapagkat ang Diyos ay galit na galit! 











###### 8 





Lumabas ang usok sa kanyang ilong, mula sa kanyang bibig ay mga baga at apoy. 











###### 9 





Nahawi ang langit at siya'y bumabâ, makapal na ulap ang tuntungan niya. 











###### 10 





Sa isang kerubin siya ay sumakay; sa papawirin mabilis na naglakbay. 











###### 11 





Ang kadilima'y ginawa niyang takip, maitim na ulap na puno ng tubig. 











###### 12 





Gumuhit ang kidlat sa harapan niya, at mula sa ulap, bumuhos kaagad ang maraming butil ng yelo at baga. 











###### 13 





Nagpakulog si Yahweh mula sa langit, tinig ng Kataas-taasan, agad narinig. 











###### 14 





Dahil sa mga palaso na kanyang itinudla, ang mga kaaway ay nangalat sa lupa; nagsala-salabat ang guhit ng kidlat, lahat ay nagulo kaya't nagsitakas. 











###### 15 





Dahil sa galit mo, O Yahweh, sa ilong mo galing ang bugso ng hangin; kaya't ang pusod ng dagat ay nalantad, mga pundasyon ng lupa ay nahayag. 











###### 16 





Mula sa kalangitan, itong Panginoon, sa malalim na tubig, ako'y iniahon. 











###### 17 





Iniligtas ako sa kapangyarihan ng mga kaaway na di ko kayang labanan; 











###### 18 





Sinalakay nila ako noong ako'y naguguluhan, ngunit si Yahweh ang sa aki'y nagsanggalang. 











###### 19 





Nang nasa panganib, ako'y kanyang tinulungan, ako'y iniligtas sapagkat kanyang kinalulugdan! 











###### 20 





Pinagpapala ako ni Yahweh pagkat ako'y matuwid, binabasbasan niya ako dahil kamay ko'y malinis. 











###### 21 





Mga utos ni Yahweh ay aking sinunod, hindi ko tinalikuran ang aking Diyos. 











###### 22 





Lahat ng utos niya ay aking tinupad, mga batas niya ay hindi ko nilabag. 











###### 23 





Nalalaman niyang ako'y walang kasalanan, paggawa ng masama ay aking iniwasan. 











###### 24 





Kaya naman ako'y ginagantimpalaan niya, sapagkat alam niyang ako'y totoong walang sala. 











###### 25 





Tapat ka, O Diyos, sa mga tapat sa iyo, at napakabuti mo sa mabubuting tao. 











###### 26 





Ikaw ay mabait sa taong matuwid, ngunit sa masama, ikaw ay malupit. 











###### 27 





Ang mapagpakumbaba ay inililigtas mo, ngunit iyong ibinabagsak ang mga palalo. 











###### 28 





Ikaw, O Yahweh, ang nagbibigay sa akin ng ilaw; inaalis mo, O Diyos, ang aking kadiliman. 











###### 29 





Pinapalakas mo ako laban sa kaaway, upang tanggulan nito ay aking maagaw. 











###### 30 





Ang Diyos na ito ay sakdal ang gawa, at maaasahan ang kanyang salita! Siya ay kalasag ng mga umaasa, at ng naghahanap ng kanyang kalinga. 











###### 31 





Si Yahweh lamang ang Diyos na tunay; tanging Diyos lamang ang batong tanggulan. 











###### 32 





Ang Diyos na sa aki'y nagbibigay-lakas, sa daraanan ko'y siyang nag-iingat. 











###### 33 





Tulad ng usa, tiyak ang aking mga hakbang, inaalalayan niya ako sa mga kabundukan. 











###### 34 





Sinasanay niya ako sa pakikipagdigma, upang mabanat ko ang pinakamatigas na pana. 











###### 35 





Iniingatan mo ako at inililigtas; sa iyong pagkalinga, ako ngayo'y tanyag, sa iyong pagtulong, ako'y naging matatag. 











###### 36 





Inalalayan mo sa bawat paghakbang, ang mga paa ko'y ni hindi nadulas. 











###### 37 





Mga kaaway ko'y aking hinahabol, di ako tumitigil hanggang di sila nalilipol. 











###### 38 





Di sila makabangon kapag ako'y sumalakay; sa paanan ko'y bagsak sila at talunan. 











###### 39 





Pinapalakas mo ako para sa labanan, at pinagtatagumpay sa aking mga kaaway. 











###### 40 





Mga kaaway ko'y pinapaatras mo, mga napopoot sa akin ay pinupuksa ko. 











###### 41 





Humihingi sila ng saklolo ngunit walang tumutulong, tumatawag rin kay Yahweh ngunit hindi siya tumutugon. 











###### 42 





Dinurog ko sila, hanggang sa matulad sa pinong alikabok na ipinapadpad; aking itinapon, niyapak-yapakan kagaya ng putik sa mga lansangan. 











###### 43 





Sa mapanghimagsik na bayan ako'y iniligtas mo, sa maraming bansa'y ginawa mo akong pangulo. Ang aking nasasakupan ngayo'y marami na, kahit na nga sila ay hindi ko kilala. 











###### 44 





Sa bawat utos ko, sila'y sumusunod, maging mga dayuhan, sa aki'y yumuyukod. 











###### 45 





Nawawalan sila ng lakas ng loob, nanginginig papalabas sa kanilang muog. 











###### 46 





Buháy si Yahweh, Diyos ko't Tagapagligtas, matibay kong muog, purihin ng lahat! Ang kanyang kadakilaa'y ating ipahayag! 











###### 47 





Pinagtatagumpay niya ako sa mga kaaway, mga bansa'y ipinapailalim niya sa aking paanan; 











###### 48 





at inililigtas niya ako sa aking mga kalaban. Laban sa mararahas, ako'y pinagtatagumpay, sa aking kaaway, ika'y aking kalasag at patnubay. 











###### 49 





Sa lahat ng bansa ika'y aking pupurihin, ang karangalan mo'y aking aawitin, ang iyong pangalan, aking sasambahin. 











###### 50 





Dakilang tagumpay ibinibigay ng Diyos sa kanyang hari; tapat na pag-ibig ipinadarama niya sa kanyang pinili, kay David at sa lahat ng kanyang salinlahi. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

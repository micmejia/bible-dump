---
Aliases: [Psalms 22]
previous: ['Ps 21']
up: ['Psalms']
next: ['Ps 23']
---
# Psalms 22

***












###### 1 





O Diyos ko! Diyos ko! Bakit mo ako pinabayaan? Sumisigaw ako ng saklolo, ngunit bakit di mo ako tinutulungan? 











###### 2 





Araw-gabi'y tumatawag ako sa iyo, O Diyos, di ako mapanatag, di ka man lang sumasagot. 











###### 3 





Ngunit ikaw ang Banal na pinaparangalan, at sa Israel ikaw ay pinapupurihan. 











###### 4 





Ang mga ninuno nami'y nagtiwala sa iyo, sa iyo umasa kaya sila'y iniligtas mo. 











###### 5 





Tumawag sila sa iyo at sa panganib ay nakawala, nagtiwala sila sa iyo at di naman sila napahiya. 











###### 6 





Ngunit ako'y parang uod at hindi na isang tao, hinahamak at pinagtatawanan ng kahit na sino! 











###### 7 





Pinagtatawanan ako ng bawat makakita sa akin, inilalabas ang kanilang dila at sila'y pailing-iling. 











###### 8 





Sabi nila, "Nagtiwala siya kay Yahweh; hayaang iligtas siya nito. Kung talagang mahal siya nito, darating ang kanyang saklolo!" 











###### 9 





Noong ako ay iluwal, ikaw, O Diyos, ang patnubay, magmula sa pagkabata, ako'y iyong iningatan. 











###### 10 





Mula nang ako'y isilang, sa iyo na umaasa, mula nang ipanganak, ikaw lang ang Diyos na kilala. 











###### 11 





Huwag mo akong lilisanin, huwag mo akong iiwanan, pagkat walang sasaklolo sa papalapit na kapahamakan. 











###### 12 





Akala mo'y mga toro, ang nakapaligid na kalaban, mababangis na hayop na galing pa sa Bashan. 











###### 13 





Bibig nila'y nakabuka, parang mga leong gutom, umuungal at sa aki'y nakahandang lumamon. 











###### 14 





Parang natapong tubig, nawalan ako ng lakas, ang mga buto ko'y parang nagkalinsad-linsad; pinagharian ang dibdib ko ng matinding takot, parang kandila ang puso ko, natutunaw, nauubos! 











###### 15 





Itong aking lalamuna'y tuyong abo ang kagaya, ang dila ko'y dumidikit sa aking ngalangala, sa alabok, iniwan mo ako na halos patay na. 











###### 16 





Isang pangkat ng salarin, sa aki'y nakapaligid, para akong nasa gitna ng mga asong ganid; mga kamay at paa ko'y kanilang pinupunit. 











###### 17 





Kitang-kita ang lahat ng aking mga buto, tinitingnan at nilalait ng mga kaaway ko. 











###### 18 





Mga damit ko'y kanilang pinagsugalan, at mga saplot ko'y pinaghati-hatian. 











###### 19 





O Yahweh, huwag mo sana akong layuan! Ako ay tulungan at agad na saklolohan! 











###### 20 





Iligtas mo ako sa talim ng tabak, at sa mga asong sa aki'y gustong kumagat. 











###### 21 





Sa bibig ng mga leon ako'y iyong hanguin, sa sungay ng mga toro ako ay iyong sagipin. O Yahweh, panalangin ko sana'y dinggin. 











###### 22 





Mga ginawa mo'y ihahayag ko sa aking mga kababayan, sa gitna ng kapulungan ika'y papupurihan. 











###### 23 





Kayong lingkod ni Yahweh, siya'y inyong purihin! Kayong lahi ni Jacob, siya'y inyong dakilain, bayan ng Israel, luwalhatiin siya't sambahin! 











###### 24 





Mga dukha'y di niya pinababayaan at hinahamak, hindi siya umiiwas sa humihingi ng paglingap; sinasagot niya agad ang mga kapus-palad. 











###### 25 





Ginawa mo'y pupurihin sa dakilang kapulungan, sa harap ng masunurin, mga lingkod mong hinirang, ang panata kong handog ay doon ko iaalay. 











###### 26 





Ang naghihikahos ay sasagana sa pagkain, mga lumalapit kay Yahweh, siya'y pupurihin. Maging sagana nawa sila at laging pagpalain! 











###### 27 





Mga bansa sa lupa'y kay Yahweh magsisibaling, lahat ng mga lahi'y maaalala siya't sasambahin. 











###### 28 





Kay Yahweh nauukol ang pamamahala, naghahari siya sa lahat ng mga bansa. 











###### 29 





Magsisiluhod lahat ang palalo't mayayabang, yuyuko sa harap niya, mga taong hahatulan. 











###### 30 





Mga susunod na salinlahi'y maglilingkod sa kanya, ang tungkol sa Panginoon ay ipahahayag nila. 











###### 31 





Maging ang mga di pa isinisilang ay babalitaan, "Iniligtas ni Yahweh ang kanyang bayan." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

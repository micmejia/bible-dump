---
Aliases: [Psalms 25]
previous: ['Ps 24']
up: ['Psalms']
next: ['Ps 26']
---
# Psalms 25

***












###### 1 





Sa iyo, Yahweh, dalangin ko'y ipinapaabot; 











###### 2 





sa iyo, O Diyos, ako'y tiwalang lubos. Huwag hayaang malagay ako sa kahihiyan, at pagtawanan ako ng aking mga kaaway! 











###### 3 





Mga may tiwala sa iyo'y huwag malagay sa kahihiyan, at ang mga taksil sa iyo'y magdanas ng kasawian. 











###### 4 





Ituro mo sa akin, Yahweh, ang iyong kalooban, at ang iyong landas, sa akin ay ipaalam. 











###### 5 





Turuan mo akong mamuhay ayon sa katotohanan, sapagkat ikaw ang Diyos ng aking kaligtasan; sa buong maghapo'y ikaw ang inaasahan. 











###### 6 





Alalahanin mo, Yahweh, ang pag-ibig mong wagas, na ipinakita mo na noong panahong lumipas. 











###### 7 





Patawarin mo ako sa aking mga kasalanan, sa mga kamalian ko noong aking kabataan; ayon sa pag-ibig mong walang katapusan, ako sana, Yahweh, ay huwag kalimutan! 











###### 8 





Si Yahweh ay mabuti at siya'y makatarungan, itinuturo niya sa makasalanan ang tamang daan. 











###### 9 





Sa mapagpakumbaba siya ang gumagabay, sa kanyang kalooban kanyang inaakay. 











###### 10 





Tapat ang pag-ibig, siya ang patnubay, sa lahat ng mga taong sumusunod, sa utos at tipan siya'ng sumusubaybay. 











###### 11 





Ang iyong pangako, Yahweh, sana'y tuparin, ang marami kong sala'y iyong patawarin. 











###### 12 





Ang taong kay Yahweh ay gumagalang, matututo ng landas na dapat niyang lakaran. 











###### 13 





Ang buhay nila'y palaging sasagana, mga anak nila'y magmamana sa lupa. 











###### 14 





Sa mga masunurin, si Yahweh'y isang kaibigan, ipinapaunawa niya sa kanila, kanyang kasunduan. 











###### 15 





Si Yahweh lang ang laging inaasahan, na magliligtas sa akin sa kapahamakan. 











###### 16 





Lingapin mo ako, at ako'y kahabagan, pagkat nangungulila at nanlulupaypay. 











###### 17 





Pagaanin mo ang aking mga pasanin, mga gulo sa buhay ko'y iyong payapain. 











###### 18 





Alalahanin mo ang hirap ko at suliranin, at lahat ng sala ko ay iyong patawarin. 











###### 19 





Tingnan mo't napakarami ng aking kaaway, at labis nila akong kinamumuhian! 











###### 20 





Ipagtanggol mo ako't iligtas ang aking buhay, huwag tulutang ako'y malagay sa kahihiyan, pagkat kaligtasan ko'y sa iyo nakasalalay. 











###### 21 





Iligtas nawa ako ng kabutihan ko't katapatan, sapagkat ikaw ang aking pinagtitiwalaan. 











###### 22 





Hanguin mo, O Diyos, ang bayang Israel, sa kanilang kaguluhan at mga suliranin! ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Psalms 30]
previous: ['Ps 29']
up: ['Psalms']
next: ['Ps 31']
---
# Psalms 30

***












###### 1 





Pinupuri kita, Yahweh, pagkat ako'y iyong iniligtas, mga kaaway ko'y di mo hinayaang magmataas. 











###### 2 





Sa iyo, Yahweh, aking Diyos, ako'y dumaing, at ako nama'y iyong pinagaling. 











###### 3 





Hinango mo ako mula sa libingan, at mula sa hukay, ako'y muli mong binuhay. 











###### 4 





Purihin si Yahweh, siya'y inyong awitan, ninyong bayang hinirang, siya ay pasalamatan, pasalamatan ninyo ang banal niyang pangalan! 











###### 5 





Ang kanyang galit, ito'y panandalian, ngunit panghabang-buhay ang kanyang kabutihan. Sa buong magdamag, luha ma'y pumatak, pagsapit ng umaga, kapalit ay galak. 











###### 6 





Sinabi ko sa sarili pagkat ako'y panatag, "Kailanma'y hindi ako matitinag." 











###### 7 





Kay buti mo, Yahweh, ako'y iyong iningatan, tulad sa isang muog sa kabundukan. Ngunit natakot ako, nang ako'y iyong iwan. 











###### 8 





Sa iyo, Yahweh, ako'y nanawagan, nagsumamo na ako ay tulungan: 











###### 9 





"Anong halaga pa kung ako'y mamamatay? Anong pakinabang kung malibing sa hukay? Makakapagpuri ba ang mga walang buhay? Maipapahayag ba nila ang iyong katapatan? 











###### 10 





Pakinggan mo ako, Yahweh, at kahabagan, O Yahweh, ako po sana'y tulungan!" 











###### 11 





Pinawi mo itong aking kalungkutan, pinalitan mo ng sayaw ng kagalakan! Pagluluksa ko ay iyong inalis, kaligayahan ang iyong ipinalit. 











###### 12 





Aawit sa iyo ng papuri at hindi ako tatahimik, O Yahweh, aking Diyos, pasasalamat ko'y walang patid. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Psalms 33]
previous: ['Ps 32']
up: ['Psalms']
next: ['Ps 34']
---
# Psalms 33

***












###### 1 





Lahat ng matuwid dapat na magsaya, dahil sa ginawa ng Diyos sa kanila; kayong masunuri'y magpuri sa kanya! 











###### 2 





Ang Diyos na si Yahweh ay pasalamatan, tugtugin ang alpa't awit ay saliwan; 











###### 3 





Isang bagong awit, awiting malakas, kasaliw ang tugtog ng alpang marilag! 











###### 4 





Si Yahweh ay tapat sa kanyang salita, at maaasahan ang kanyang ginawa. 











###### 5 





Ang nais niya ay kat'wira't katarungan, ang pag-ibig niya sa mundo'y laganap. 











###### 6 





Sa utos ni Yahweh, nalikha ang langit, ang araw, ang buwa't talang maririkit; 











###### 7 





sa iisang dako, tubig ay tinipon, at sa kalaliman ay doon kinulong. 











###### 8 





Matakot kay Yahweh ang lahat sa lupa! Dapat katakutan ng buong nilikha! 











###### 9 





Ang buong daigdig, kanyang nilikha, sa kanyang salita, lumitaw na kusa. 











###### 10 





Ang binabalangkas niyong mga bansa, kanyang nababago't winawalang-bisa. 











###### 11 





Ngunit ang mga panukala ni Yahweh, hindi masisira, ito'y mananatili. 











###### 12 





Mapalad ang bansang si Yahweh ang Diyos; mapalad ang bayang kanyang ibinukod. 











###### 13 





Magmula sa langit, kanyang minamasdan ang lahat ng tao na kanyang nilalang. 











###### 14 





Nagmamasid siya at namamahala sa lahat ng tao sa balat ng lupa. 











###### 15 





Ang isip nila'y sa kanya nagmula walang nalilingid sa kanilang gawa. 











###### 16 





Di dahil sa hukbo, hari'y nagtagumpay, ni dahil sa lakas, nagwagi ang kawal; 











###### 17 





kabayong pandigma'y di na kailangan, upang sa digmaa'y kamtin ang tagumpay; di makakapagligtas, lakas nilang taglay. 











###### 18 





Ang nagmamahal kay Yahweh, at nagtitiwala sa kanyang pag-ibig, ay kinakalinga. 











###### 19 





Hindi hahayaang sila ay mamatay, kahit magtaggutom sila'y binubuhay. 











###### 20 





Tanging si Yahweh lang ang ating pag-asa; tulong na malaki at sanggalang siya. 











###### 21 





Dahil nga sa kanya, kami'y natutuwa; sa kanyang pangalan ay nagtitiwala. 











###### 22 





Ipagkaloob mo na aming makamit, O Yahweh, ang iyong wagas na pag-ibig, yamang ang pag-asa'y sa iyo nasasalig! ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

---
Aliases: [Psalms 35]
previous: ['Ps 34']
up: ['Psalms']
next: ['Ps 36']
---
# Psalms 35

***












###### 1 





Ang mga salungat at laban sa akin, O Yahweh, sila ay iyo ngang digmain! 











###### 2 





Ang iyong kalasag at sandatang laan, kunin mo at ako po ay iyong tulungan. 











###### 3 





Dalhin mo ang iyong palakol at sibat, at sila'y tugisin hanggang sa mautas. Sabihin mong ikaw ang Tagapagligtas ng abang lingkod mo, O Diyos na marilag! 











###### 4 





Silang nagnanasang ako ay patayin ay iyong igupo at iyong hiyain; at ang nagtatangkang lumaban sa akin, hadlangan mo sila at iyong lituhin. 











###### 5 





Gawing parang ipa na tangay ng hangin, habang tinutugis ng sinugong anghel. 











###### 6 





Hayaang magdilim, dumulas ang landas, ang anghel ni Yahweh, sa kanila'y wawasak. 











###### 7 





Ni walang dahilan, ang hangad sa akin ako ay ihulog sa balong malalim, na ginawa nila upang ako'y dakpin. 











###### 8 





Hindi nila alam sila'y mawawasak, sila'y mahuhulog sa sariling bitag; sa hinukay nilang balon, sila'y lalagpak. 











###### 9 





Dahilan kay Yahweh, ako'y magagalak; sa habag sa akin ako'y iniligtas. 











###### 10 





Buhat sa puso ko'y aking ihahayag, "Tunay ikaw, Yahweh, ay walang katulad! Iniingatan mo laban sa malakas, ang mga mahihina't taong mahihirap, at sa nang-aapi, sila'y ililigtas." 











###### 11 





Ang mga masama'y nagpapatotoo, at nagpaparatang ng hindi totoo, sa pagkakasalang walang malay ako. 











###### 12 





Sa gawang mabuti, ganti ay masama; nag-aabang sa akin at nagbabanta. 











###### 13 





Kapag sila'y may sakit, ang ginagawa ko, nagdaramit-luksa at nag-aayuno; at nananalangin na yuko ang ulo. 











###### 14 





Para bang ang aking idinadalangin ay isang kapatid na mahal sa akin; Lumalakad ako na ang pakiramdam, wari'y inulila ng ina kong mahal. 











###### 15 





Nagagalak sila kapag ako'y may dusa; sa aking paligid nagtatawanan pa. Binubugbog ako ng di kakilala, halos walang tigil na pagpaparusa. 











###### 16 





Natutuwa silang ako'y maghinagpis; sa galit sa akin, ngipi'y nagngangalit. 











###### 17 





Hanggang kailan pa kaya, O Yahweh, maghihintay ako sa mahal mong tulong? Iligtas mo ako sa ganid na leon; sa paglusob nila't mga pagdaluhong. 











###### 18 





At sa gitna niyong mga kapulungan, ikaw, O Yahweh, pasasalamatan; pupurihin kita sa harap ng bayan. 











###### 19 





Huwag mong tutulutang ang mga kaaway, magtawanan sa aking mga kabiguan; gayon din ang may poot nang walang dahilan, magalak sa aking mga kalumbayan. 











###### 20 





Sila, kung magwika'y totoong mabagsik, kasinungalingan ang bigkas ng bibig, at ang ginigipit, taong matahimik. 











###### 21 





Ang paratang nila na isinisigaw: "Ang iyong ginawa ay aming namasdan!" 











###### 22 





Ngunit ikaw, Yahweh, ang nakababatid, kaya, Panginoon, huwag kang manahimik; ako'y huwag mong iiwan sa paghihinagpis! 











###### 23 





Ikaw ay gumising, ako'y ipagtanggol, iyong ipaglaban ako, Panginoon. 











###### 24 





O Yahweh, aking Diyos, sadyang matuwid ka, kaya ihayag mong ako'y walang sala; huwag mong ipahintulot sa mga kaaway, na sila'y magtawa kung ako'y mamasdan. 











###### 25 





Huwag mong pabayaang mag-usap-usapan, at sabihing: "Aba! Gusto nami'y ganyan!" Huwag mong itutulot na sabihin nilang: "Siya ay nagapi namin sa labanan!" 











###### 26 





Silang nagagalak sa paghihirap ko, lubos mong gapii't bayaang malito; silang nagpapanggap namang mas mabuti, hiyain mo sila't siraan ng puri. 











###### 27 





Ang nangagsasaya, sa aking paglaya bayaang palaging sumigaw sa tuwa; "Dakila si Yahweh, tunay na dakila; sa aking tagumpay, siya'y natutuwa." 











###### 28 





Aking ihahayag ang iyong katuwiran, sa buong maghapon ay papupurihan! ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

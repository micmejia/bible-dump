---
Aliases: [Psalms 37]
previous: ['Ps 36']
up: ['Psalms']
next: ['Ps 38']
---
# Psalms 37

***












###### 1 





Huwag kang mabalisa dahil sa masama; huwag mong kainggitan liko nilang gawa. 











###### 2 





Katulad ng damo, sila'y malalanta, tulad ng halaman, matutuyo sila. 











###### 3 





Umasa ka sa Diyos, ang mabuti'y gawin, at mananahan kang ligtas sa lupain. 











###### 4 





Kay Yahweh mo hanapin ang kaligayahan, at ang pangarap mo'y iyong makakamtan. 











###### 5 





Ang iyong sarili'y sa kanya italaga, tutulungang ganap kapag ika'y nagtiwala. 











###### 6 





Ang kabutihan mo ay magliliwanag, katulad ng araw kung tanghaling-tapat. 











###### 7 





Sa harap ni Yahweh ay pumanatag ka, maging matiyagang maghintay sa kanya; huwag mong kainggitan ang gumiginhawa, sa likong paraan, umunlad man sila. 











###### 8 





Huwag kang mapopoot ni mababalisa, iyang pagkagalit, iwasan mo sana; walang kabutihang makakamtan ka. 











###### 9 





Ang nagtitiwala kay Yahweh, mabubuhay, ligtas sa lupain at doon tatahan, ngunit ang masama'y ipagtatabuyan. 











###### 10 





Hindi magtatagal, sila'y mapaparam, kahit hanapin mo'y di masusumpungan. 











###### 11 





Tatamuhin ng mga mapagpakumbaba, ang lupang pangako na kanyang pamana; at sa lupang iyon na napakasagana, ang kapayapaa'y matatanggap nila. 











###### 12 





Ang taong masama'y laban sa matuwid, napopoot siyang ngipi'y nagngangalit. 











###### 13 





Si Yahweh'y natatawa lang sa masama, pagkat araw nila lahat ay bilang na. 











###### 14 





Taglay ng masama'y pana at patalim, upang ang mahirap dustai't patayin, at ang mabubuti naman ay lipulin. 











###### 15 





Ngunit sa sariling tabak mamamatay, pawang mawawasak pana nilang taglay. 











###### 16 





Higit na mabuti ang may kakaunti ngunit matuwid at walang kinakanti, kaysa kayamanan nitong masasama, pagsamahin mang lahat, ito'y balewala. 











###### 17 





Lakas ng masama ay aalisin, ngunit ang matuwid ay kakalingain. 











###### 18 





Iingatan ni Yahweh ang taong masunurin, ang lupang minana'y di na babawiin. 











###### 19 





Kahit na sumapit ang paghihikahos, di daranasin ang pagdarahop. 











###### 20 





Ngunit ang masama'y pawang mamamatay; kalaban ni Yahweh, tiyak mapaparam, tulad ng bulaklak at mga halaman; para silang usok na paiilanlang. 











###### 21 





Anumang hiramin ng taong masama, di na ibabalik sa kanyang kapwa, ngunit ang matuwid na puso'y dakila, ang palad ay bukás at may pang-unawa. 











###### 22 





Lahat ng mga taong pinagpala ni Yahweh, lupang masagana, kanilang bahagi; ngunit ang sinuman na kanyang sumpain, sa lupaing iyon ay palalayasin. 











###### 23 





Ang gabay ng tao sa kanyang paglakad, ay itong si Yahweh, kung nais maligtas; sa gawain niya, ang Diyos nagagalak. 











###### 24 





Kahit na mabuwal, siya ay babangon, pagkat si Yahweh, sa kanya'y tutulong. 











###### 25 





Mula pagkabata't ngayong tumanda na, sa tanang buhay ko'y walang nabalita na sa taong tapat, ang Diyos nagpabaya; o ang anak niya'y naging hampaslupa. 











###### 26 





Sa lahat ng oras, bukás pa ang palad sa pagkakaloob sa mga mahirap; pagpapala'y laan ng kanilang mga anak. 











###### 27 





Masama'y itakwil, mabuti ang gawin, upang manahan kang lagi sa lupain. 











###### 28 





Ang lahat ng taong wasto ang gawain, ay mahal ni Yahweh, hindi itatakwil. Sila'y iingatan magpakailanman, ngunit ang masama ay ihihiwalay. 











###### 29 





Ang mga matuwid, ligtas na titira, at di na aalis sa lupang pamana. 











###### 30 





Sa bibig ng matuwid namumutawi'y karunungan; at sa labi nila'y pawang katarungan. 











###### 31 





Ang utos ng Diyos ang laman ng puso, sa utos na ito'y hindi lumalayo. 











###### 32 





Ang taong masama'y laging nag-aabang, sa taong matuwid nang ito'y mapatay; 











###### 33 





ngunit hindi naman siya hahayaang mahulog sa kamay ng mga kaaway; di rin magdurusa kahit paratangan. 











###### 34 





Manalig ka kay Yahweh, utos niya'y sundin; ikaw ay lalakas upang ang lupain ay kamtin, at ang mga taksil makikitang palalayasin. 











###### 35 





Ako'y may nakitang taong abusado, itaas ang sarili ang kanyang gusto; kahoy sa Lebanon ang tulad nito. 











###### 36 





Lumipas ang araw, ang aking napuna, nang ako'y magdaan, ang tao'y wala na; hinanap-hanap ko'y di ko na makita. 











###### 37 





Ang taong matuwid ay inyong pagmasdan, mapayapang tao'y patuloy ang angkan. 











###### 38 





Ngunit wawasaking lubos ang masama, lahi'y lilipulin sa balat ng lupa. 











###### 39 





Ililigtas ni Yahweh ang mga matuwid, iingatan sila kapag naliligalig. 











###### 40 





Sasaklolohan sila't kanyang tutulungan laban sa masama, ipagsasanggalang; sapagkat si Yahweh ang kanilang sandigan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

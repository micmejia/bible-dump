---
Aliases: [Psalms 38]
previous: ['Ps 37']
up: ['Psalms']
next: ['Ps 39']
---
# Psalms 38

***












###### 1 





Yahweh, huwag mo po akong kagalitan! O kung galit ka ma'y huwag pong parusahan. 











###### 2 





Ang iyong palaso'y tumama sa akin; at iyong mga kamay, hinampas sa akin. 











###### 3 





Ako'y nilalagnat dahil sa iyong galit; dahil sa sala ko, ako'y nagkasakit. 











###### 4 





Ako'y nalulunod sa taglay kong sala, sa dinami-rami ay para nang baha; mabigat na lubha itong aking dala. 











###### 5 





Malabis ang paglala nitong aking sugat, dahil ginawa ko ang hindi nararapat; 











###### 6 





Wasak at kuba na ang aking katawan; sa buong maghapo'y puspos ng kalungkutan. 











###### 7 





Dumapong lagnat ko'y apoy na sa init, lumulubhang lalo ang taglay kong sakit. 











###### 8 





Ako'y nanghihina at nanlulupaypay, puso'y dumaraing sa sakit na taglay. 











###### 9 





O Yahweh, hangad ko'y iyong nababatid; ang mga daing ko'y iyong dinirinig. 











###### 10 





Ang aking puso ay mabilis ang tibok, ang taglay kong lakas, pumapanaw na halos; ningning ng mata ko'y pawa nang naubos. 











###### 11 





Mga kaibiga't mga kapitbahay ay nagsisilayo, ayaw nang dumalaw dahil sa sugat ko sa aking katawan; lumalayo pati aking sambahayan. 











###### 12 





Silang nagnanais na ako'y patayin, nag-umang ng bitag upang ako'y dakpin; ang may bantang ako'y saktan at wasakin, maghapon kung sila'y mag-abang sa akin. 











###### 13 





Para akong bingi na di makarinig, at para ring pipi na di makaimik; 











###### 14 





sa pagsasanggalang ay walang masabi, walang marinig katulad ng isang bingi. 











###### 15 





Ngunit sa iyo, Yahweh, ako'y may tiwala, aking Diyos, ika'y tiyak na tutugon. 











###### 16 





Aking panalangin, iyong pakinggan, itong mga hambog, huwag mong hayaan, sa aking kabiguan, sila'y magtawanan. 











###### 17 





Sa pakiramdam ko, ako'y mabubuwal, mahapdi't makirot ang aking katawan. 











###### 18 





Aking ihahayag ang kasalanan ko, mga kasalanang sa aki'y gumugulo. 











###### 19 





Mga kaaway ko'y malakas, masigla; wala mang dahila'y namumuhi sila. 











###### 20 





Ang ganting masama ang sukli sa akin, dahil sa hangad kong buhay ko'y tuwirin. 











###### 21 





Yahweh, huwag akong iiwan; maawaing Diyos, huwag akong layuan; 











###### 22 





aking Panginoon, aking kaligtasan, iyo ngang dalian, ako ay tulungan! ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

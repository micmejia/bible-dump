---
Aliases: [Psalms 48]
previous: ['Ps 47']
up: ['Psalms']
next: ['Ps 49']
---
# Psalms 48

***












###### 1 





Dakila si Yahweh, dapat papurihan, sa lunsod ng Diyos, bundok niyang banal. 











###### 2 





Ang Bundok ng Zion, tahanan ng Diyos ay dakong mataas na nakalulugod; bundok sa hilaga na galak ang dulot, sa lahat ng bansa nitong sansinukob. 











###### 3 





Sa piling ng Diyos ligtas ang sinuman, sa loob ng muog ng banal na bayan. 











###### 4 





Itong mga hari ay nagtipun-tipon, upang sumalakay sa Bundok ng Zion. 











###### 5 





Sila ay nagulat nang ito'y mamasdan, pawang nagsitakas at nahintakutan. 











###### 6 





Ang nakakatulad ng pangamba nila ay pagluluwal ng butihing ina. 











###### 7 





Tulad ng malaking barkong naglalayag, sa hanging silangan dagling nawawasak. 











###### 8 





Sa banal na lunsod ay aming namasid ang kanyang ginawa na aming narinig; ang Diyos na si Yahweh, Makapangyarihan, siyang mag-iingat sa lunsod na banal, iingatan niya magpakailanman. (Selah)[^a] 











###### 9 





Sa loob ng iyong templo, aming Diyos, nagunita namin pag-ibig mong lubos. 











###### 10 





Ika'y pinupuri ng lahat saanman, sa buong daigdig ang dakila'y ikaw, at kung mamahala ay makatarungan. 











###### 11 





Kayong taga-Zion, dapat na magalak! At ang buong Juda'y magdiwang na lahat, dahilan kay Yahweh sa hatol niyang tumpak. 











###### 12 





Ang buong palibot ng Zion, lakarin, ang lahat ng tore doon ay bilangin; 











###### 13 





ang nakapaligid na pader pansinin, mga muog nito'y inyong siyasatin; upang sa susunod na lahi'y isaysay, 











###### 14 





na ang Diyos, ay Diyos natin kailanman, sa buong panahon siya ang patnubay. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Mga Awit 48:8 <i class="catch-word">SELAH:_ Tingnan ang Awit 3:2.

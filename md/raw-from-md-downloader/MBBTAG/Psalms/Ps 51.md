---
Aliases: [Psalms 51]
previous: ['Ps 50']
up: ['Psalms']
next: ['Ps 52']
---
# Psalms 51

***












###### 1 





Ako'y kaawaan, O mahal kong Diyos, sang-ayon sa iyong kagandahang-loob; mga kasalanan ko'y iyong pawiin, ayon din sa iyong pag-ibig sa akin! 











###### 2 





Linisin mo sana ang aking karumhan, at patawarin mo'ng aking kasalanan! 











###### 3 





Mga pagkakasala ko'y kinikilala, di ko malilimutan, laging alaala. 











###### 4 





Sa iyo lang ako nagkasalang tunay, at ang ginawa ko'y di mo kinalugdan; kaya may katuwiran ka na ako'y hatulan, marapat na ako'y iyong parusahan. 











###### 5 





Ako'y masama na buhat nang isilang, makasalanan na nang ako'y iluwal. 











###### 6 





Nais mo sa aki'y isang pusong tapat; puspusin mo ako ng dunong mong wagas. 











###### 7 





Ako ay linisin, sala ko'y hugasan at ako'y puputi nang lubus-lubusan. 











###### 8 





Sa galak at tuwa ako ay puspusin; butong nanghihina'y muling palakasin. 











###### 9 





Ang kasalanan ko'y iyo nang limutin, lahat kong nagawang masama'y pawiin. 











###### 10 





Isang pusong tapat sa aki'y likhain, bigyan mo, O Diyos, ng bagong damdamin. 











###### 11 





Sa iyong harapa'y huwag akong alisin; iyong banal na Espiritu'y paghariin. 











###### 12 





Ang galak na dulot ng iyong pagliligtas, ibalik at ako po'y gawin mong tapat. 











###### 13 





Kung magkagayon na, aking tuturuang sa iyo lumapit ang makasalanan. 











###### 14 





Ingatan mo ako, Tagapagligtas ko at aking ihahayag ang pagliligtas mo. 











###### 15 





Tulungan mo akong makapagsalita, at pupurihin ka sa gitna ng madla. 











###### 16 





Hindi mo na nais ang mga handog; di ka nalulugod, sa haing sinunog; 











###### 17 





ang handog ko, O Diyos, na karapat-dapat ay ang pakumbaba't pusong mapagtapat. 











###### 18 





Iyong kahabagan, O Diyos, ang Zion; at ang Jerusalem ay muling ibangon. 











###### 19 





At kung magkagayon, ang handog na haing dala sa dambana, torong susunugin, malugod na ito'y iyong tatanggapin. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

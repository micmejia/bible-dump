---
Aliases: [Psalms 55]
previous: ['Ps 54']
up: ['Psalms']
next: ['Ps 56']
---
# Psalms 55

***












###### 1 





Ang panalangin ko, O Diyos, pakinggan, mga daing ko ay huwag namang layuan. 











###### 2 





Lingapin mo ako, ako ay sagipin, sa bigat ng aking mga suliranin. 











###### 3 





Sa maraming banta ng mga kaaway, nalilito ako't hindi mapalagay. Ang dulot sa akin nila'y kaguluhan, namumuhi sila't may galit ngang tunay. 











###### 4 





Itong aking puso'y tigib na ng lumbay, sa aking takot na ako ay pumanaw. 











###### 5 





Sa tindi ng takot, ako'y nanginginig, sinasaklot ako ng sindak na labis. 











###### 6 





Wika ko, "Kung ako lamang ay may pakpak, parang kalapati, ako ay lilipad; hahanapin ko ang dakong panatag. 











###### 7 





Aking liliparin ang malayong lugar, at doon sa ilang ako mananahan. (Selah)[^b] 











###### 8 





Ako ay hahanap agad ng kanlungan upang makaiwas sa bagyong darating." 











###### 9 





Sila ay wasakin, Yahweh, guluhin mo; pag-uusap nila'y bayaang malito, yamang karahasan ang nakikita ko, at sa lunsod nila ay nagkakagulo. 











###### 10 





Sa lunsod na puno ng sama't ligalig, araw-gabi'y doon sila lumiligid; 











###### 11 





Sa gitna ng lunsod na wasak nang tunay, naghahari pa rin ang katiwalian; pati pang-aapi ay nasasaksihan. 











###### 12 





Kaya kong mabata at mapagtiisan, kung ang mangungutya ay isang kaaway; kung ang maghahambog ay isang kalaban, kayang-kaya ko pang siya'y pagtaguan! 











###### 13 





Ang mahirap nito'y tunay kong kasama, aking kaibigang itinuturing pa! 











###### 14 





Dati'y kausap ko sa bawat sandali at maging sa templo, kasama kong lagi. 











###### 15 





Biglang kamatayan nawa ay dumating, ihuhulog ng buh√°y, sa daigdig ng mga patay; sa kanilang puso't maging sa tahanan, yaong naghahari'y pawang kasamaan. 











###### 16 





Kay Yahweh lang ako hihingi ng saklolo; aking natitiyak, ililigtas ako. 











###### 17 





Sa umaga't hapon, maging sa gabi rin. Aking itataghoy ang mga hinaing, at ang aking tinig ay kanyang diringgin. 











###### 18 





Ililigtas ako mula sa labanan, at pababaliking taglay ang tagumpay, matapos gapiin ang mga kaaway. 











###### 19 





Ang Diyos na hari sa mula't mula pa ay diringgin ako, lulupigin sila; (Selah)[^c] pagkat ni sa kanya'y wala silang takot, ayaw nang magbago at magbalik-loob. 











###### 20 





Itong taong dati'y aking kasamahan, mga kaibiga'y kanyang kinalaban; at hindi tumupad sa 'ming kasunduan. 











###### 21 





Ang dulas ng dila'y parang mantekilya, ngunit nasa puso pagkapoot niya; ang mga salita niya'y tulad ng langis, ngunit parang tabak ang talas at tulis. 











###### 22 





Ilagak kay Yahweh iyong suliranin, aalalayan ka't ipagtatanggol rin; ang taong matuwid, di niya bibiguin. 











###### 23 





Ngunit ang bulaan at mamamatay-tao, O Diyos, sa hukay, sila'y itapon mo. Hindi magtatagal, ang buhay nila sa daigdig, ngunit tanging sa Diyos ako ay mananalig. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Mga Awit 55:1 <i class="catch-word">MASKIL:_ Tingnan ang Awit 32. [^b]: Mga Awit 55:7 <i class="catch-word">SELAH:_ Tingnan ang Awit 3:2. [^c]: Mga Awit 55:19 <i class="catch-word">SELAH:_ Tingnan ang Awit 3:2.

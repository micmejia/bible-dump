---
Aliases: [Psalms 66]
previous: ['Ps 65']
up: ['Psalms']
next: ['Ps 67']
---
# Psalms 66

***












###### 1 





Sumigaw sa galak ang mga nilalang! 











###### 2 





At purihin ang Diyos na may kagalakan; wagas na papuri sa kanya'y ibigay! Awitan siya't luwalhatiin siya! 











###### 3 





Ito ang sabihin sa Diyos na Dakila: "Ang mga gawa mo ay kahanga-hanga; yuyuko sa takot ang mga kaaway, dahilan sa taglay mong kapangyarihan. 











###### 4 





Ang lahat sa lupa ika'y sinasamba, awit ng papuri yaong kinakanta; ang iyong pangala'y pinupuri nila." (Selah)[^a] 











###### 5 





Ang ginawa ng Diyos, lapit at pagmasdan, ang kahanga-hangang ginawa sa tanan. 











###### 6 





Naging tuyong lupa kahit na karagatan, mga ninuno nati'y doon dumaan; doo'y naramdaman labis na kagalakan. 











###### 7 





Makapangyarihang hari kailanman, siya'y nagmamasid magpakailanman; kaya huwag magtatangkang sa kanya'y lumaban. (Selah)[^b] 











###### 8 





Ang lahat ng bansa'y magpuri sa Diyos, inyong iparinig papuring malugod. 











###### 9 





Iningatan niya tayong pawang buh√°y, di tayo bumagsak, di niya binayaan! 











###### 10 





O Diyos, sinubok mo ang iyong mga hirang, sinubok mo kami upang dumalisay; at tulad ng pilak, kami'y idinarang. 











###### 11 





Iyong binayaang mahulog sa bitag, at pinagdala mo kami nang mabigat. 











###### 12 





Sa mga kaaway ipinaubaya, sinubok mo kami sa apoy at baha, bago mo dinala sa dakong payapa. 











###### 13 





Ako'y maghahandog sa banal mong templo ng aking pangako na handog sa iyo. 











###### 14 





Pati pangako ko, nang may suliranin, ay ibibigay ko, sa iyo dadalhin. 











###### 15 





Natatanging handog ang iaalay ko; susunuging tupa, kambing, saka toro, mababangong samyo, halimuyak nito. (Selah)[^c] 











###### 16 





Lapit at makinig, ang nagpaparangal sa Diyos, at sa inyo'y aking isasaysay ang kanyang ginawang mga kabutihan. 











###### 17 





Ako ay tumawag, sa Diyos ay nagpuri, kanyang karangalan, aking sinasabi. 











###### 18 





Kung sa kasalanan ako'y magpatuloy, di sana ako dininig ng ating Panginoon. 











###### 19 





Ngunit tunay akong dininig ng Diyos, sa aking dalangin, ako ay sinagot. 











###### 20 





Purihin ang Diyos! Siya'y papurihan, pagkat ang daing ko'y kanyang pinakinggan, at ang pag-ibig niya sa aki'y walang katapusan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Mga Awit 66:4 <i class="catch-word">SELAH:_ Tingnan ang Awit 3:2. [^b]: Mga Awit 66:7 <i class="catch-word">SELAH:_ Tingnan ang Awit 3:2. [^c]: Mga Awit 66:15 <i class="catch-word">SELAH:_ Tingnan ang Awit 3:2.

---
Aliases: [Psalms 69]
previous: ['Ps 68']
up: ['Psalms']
next: ['Ps 70']
---
# Psalms 69

***












###### 1 





O Diyos! Iligtas mo, iahon sa tubig sa pagkalubog kong abot na sa leeg; 











###### 2 





lumulubog ako sa burak at putik, at sa malalaking along nagngangalit. 











###### 3 





Ako ay malat na sa aking pagtawag, ang lalamunan ko, damdam ko'y may sugat; pati ang mata ko'y di na maidilat, sa paghihintay ko sa iyong paglingap. 











###### 4 





Silang napopoot nang walang dahilan, higit na marami sa buhok kong taglay; mga sinungaling na nagpaparatang, ang hangad sa akin, ako ay mapatay. Ang pag-aari kong di naman ninakaw, nais nilang kuni't dapat daw ibigay. 











###### 5 





Batid mo, O Diyos, naging baliw ako, ako'y nagkasala, di pa lingid sa iyo. 











###### 6 





Huwag mo pong tulutan na dahil sa akin, ang nagtitiwala sa iyo'y hiyain; Yahweh, Makapangyarihang Panginoon ng Israel! Huwag mo ring itulot, bigyang kahihiyan ang nagsisisamba sa iyong pangalan. 











###### 7 





Ako ay nilait nang dahil sa iyo, napahiyang lubos sa kabiguan ko. 











###### 8 





Sa mga kapatid parang ako'y iba, kasambahay ko na'y di pa ako kilala. 











###### 9 





Ang malasakit ko sa iyong tahanan, matinding-matindi sa aking kalooban; ako ang nakaranas, paghamak sa iyong pangalan. 











###### 10 





Nagpapakumbaba akong nag-ayuno, at ako'y hinamak ng maraming tao; 











###### 11 





ang suot kong damit, na aking panluksa, ay pinagtawana't hinamak na lubha. 











###### 12 





Sa mga lansanga'y ako ang usapan, ang awit ng lasing sa aki'y pag-uyam. 











###### 13 





Ngunit sa ganang akin, ako'y dadalangin, sa iyo, O Yahweh, sana'y iyong dinggin sa mga panahon na iyong ibigin. Dahil sa dakilang pag-ibig sa akin, ang iyong pangakong pagtubos ay gawin. 











###### 14 





Iligtas mo ako, ako ay sagipin, sa putik na ito't tubig na malalim; sa mga kaaway, ako'y iligtas din. 











###### 15 





Huwag mong tulutang ako ay maanod, o dalhin sa malalim at baka malunod; hahantong sa libing, ako pagkatapos. 











###### 16 





Yahweh, sa buti mo't pag-ibig sa akin, sa aking pagtawag ako sana'y dinggin, sa pagkahabag mo, ako ay lingapin. 











###### 17 





Ang iyong alipi'y huwag mong pagkublihan, ibsan mo na ako sa bigat ng pasan. 











###### 18 





Iligtas mo ako, ako ay lapitan; sagipin mo ako sa mga kaaway. 











###### 19 





Kinukutya ako, iya'y iyong alam, sinisiraang-puri't nilalapastangan; di lingid sa iyo, lahat kong kaaway. 











###### 20 





Puso ko'y durog na dahilan sa kutya, kaya naman ako'y wala nang magawâ; ang inasahan kong awa ay nawala, ni walang umaliw sa buhay kong abâ. 











###### 21 





Sa halip na pagkain, nang ako'y magutom, ang dulot sa aki'y mabagsik na lason. Suka at di tubig ang ipinainom. 











###### 22 





O bumagsak sana sila at masira, habang nagdiriwang sila't naghahanda. 











###### 23 





Bulagin mo sila't nang di makakita, papanghinain mo ang katawan nila. 











###### 24 





Ibuhos ang iyong galit sa kanila, bayaan mong ito'y kanilang madama. 











###### 25 





Mga kampo nila sana ay iwanan, at walang matira na isa mang buháy. 











###### 26 





Ang mga nagtamo ng iyong parusa, nilalait-lait, inuusig nila; pinag-uusapan sa tuwi-tuwina, ang sinugatan mo't hirap na sa dusa. 











###### 27 





Itala mong lahat ang kanilang sala, sa mangaliligtas, huwag silang isama. 











###### 28 





Sa aklat ng buhay, burahin ang ngalan, at huwag mong isama sa iyong talaan. 











###### 29 





Naghihirap ako't mahapdi ang sugat, O Diyos, ingatan mo, ako ay iligtas! 











###### 30 





Pupurihin ang Diyos, aking aawitan, dadakilain ko't pasasalamatan. 











###### 31 





Sa ganitong diwa ika'y nalulugod, higit pa sa haing torong ihahandog, higit pa sa bakang ipagkakaloob. 











###### 32 





Kung makita ito nitong mga dukha, sila ay sasamba sa laki ng tuwa. 











###### 33 





Dinirinig ng Diyos ang may kailangan, lingkod na bilanggo'y di nalilimutan. 











###### 34 





Ang Diyos ay purihin ng langit at lupa, maging karagata't naroong nilikha! 











###### 35 





Ang Lunsod ng Zion, kanyang ililigtas, bayang nasa Juda'y muling itatatag; doon mananahan ang mga hinirang, ang lupain doo'y aariing tunay. 











###### 36 





Magmamana nito'y yaong lahi nila, may pag-ibig sa Diyos ang doo'y titira. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

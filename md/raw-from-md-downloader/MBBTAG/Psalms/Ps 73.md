---
Aliases: [Psalms 73]
previous: ['Ps 72']
up: ['Psalms']
next: ['Ps 74']
---
# Psalms 73

***












###### 1 





Kay buti ng Diyos sa taong matuwid, sa lahat ng taong ang puso'y malinis. 











###### 2 





Ngunit ang sarili'y halos bumagsak, sa paghakbang ko'y muntik nang madulas! 











###### 3 





Sa taong mayabang, ako'y naiinggit nga, at sa biglang yaman ng mga masama. 











###### 4 





Ni hindi nagdanas ng anumang hirap, sila'y masisigla't katawa'y malakas. 











###### 5 





Di tulad ng ibang naghirap nang labis, di nila dinanas ang buhay na gipit. 











###### 6 





Ang pagmamalaki ay kinukuwintas, at ang dinaramit nila'y pandarahas. 











###### 7 





Ang tibok ng puso'y pawang kasamaan, at masasama rin ang nasa isipan; 











###### 8 





mga ibang tao'y pinagtatawanan, ang yayabang nila, ang layon sa buhay ay ang pang-aapi sa kapwa nilalang. 











###### 9 





Diyos mang nasa langit ay tinutungayaw, labis kung mag-utos sa mga nilalang; 











###### 10 





kaya sumusunod pati lingkod ng Diyos, anumang sabihi'y paniwalang lubos. 











###### 11 





Ang sabi, "Ang Diyos walang nalalaman, walang malay yaong Kataas-taasan." 











###### 12 





Ang mga masama'y ito ang kagaya, di na kinukulang ay naghahanap pa. 











###### 13 





Samantalang ako, malinis ang palad, hindi nagkasala't lubos na nag-ingat, at aking natamo'y kabiguang lahat. 











###### 14 





Diyos, pinagtiis mo ako ng hirap, sa tuwing umaga'y parusa ang gawad. 











###### 15 





Kung ang mga ito'y aking sasabihin, sa mga lingkod mo, ako'y magtataksil; 











###### 16 





kaya't sinikap kong ito'y saliksikin, mahirap-hirap mang ito'y unawain. 











###### 17 





Gayunman, sa templo'y doon ko natuklas, na ang masasama ay mapapahamak; 











###### 18 





dinala mo sila sa dakong madulas, upang malubos na, kanilang pagbagsak; 











###### 19 





walang abug-abog sila ay nawasak, kakila-kilabot yaong naging wakas! 











###### 20 





Parang panaginip nang ako'y magising, pati anyo nila'y nalimutan na rin. 











###### 21 





Nang ang aking isip hindi mapalagay, at ang damdamin ko'y labis na nasaktan, 











###### 22 





di ko maunawa, para akong tanga, sa iyong harapa'y hayop ang kagaya. 











###### 23 





Gayon pa ma'y sinasamahan mo ako, sa aking paglakad ay inaakay mo. 











###### 24 





Ang mga payo mo'y umakay sa akin, marangal na ako'y iyong tatanggapin. 











###### 25 





Sino pa sa langit, kundi ikaw lamang, at maging sa lupa'y, aking kailangan? 











###### 26 





Puso ko't kaluluwa kung nanghihina man, ang Diyos ang lakas kong tanging kailangan. 











###### 27 





Yaong hihiwalay sa iyo'y mamamatay, at ang nagtataksil wawasaking tunay. 











###### 28 





Ngunit sa sarili, tanging hangarin ko, sa piling ng Diyos manatili ako! Sa piling ng Panginoong Yahweh, ako'y mapanatag, ang kanyang ginawa'y aking ihahayag. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

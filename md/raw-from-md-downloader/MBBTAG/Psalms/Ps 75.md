---
Aliases: [Psalms 75]
previous: ['Ps 74']
up: ['Psalms']
next: ['Ps 76']
---
# Psalms 75

***












###### 1 





Salamat, O Diyos, maraming salamat, sa iyong pangalan kami'y tumatawag, upang gunitain sa lahat ng oras ang mga gawa mo na kahanga-hanga. 











###### 2 





Wika ng Panginoon, "Sa takdang panahon, walang pagtatanging ako ay hahatol. 











###### 3 





Itong mundong ito'y kahit na mayanig, maubos ang tao dito sa daigdig, ang saligan nito'y aking ititindig." (Selah)[^a] 











###### 4 





"Sabi ko sa hambog sila ay mag-ingat, at ang masasama'y huwag magpasikat. 











###### 5 





Ang pagmamalaki'y dapat na iwasan, kung magsasalita'y gawing malumanay." 











###### 6 





Hindi sa silangan, hindi sa kanluran, hindi rin sa timog o sa hilaga man magmumula, hatol na inaasahan. 











###### 7 





Tanging Diyos lamang ang siyang hahatol, sa mapapahamak o sa magtatagumpay. 











###### 8 





Si Yahweh na Diyos ay may kopang hawak, sariwa't matapang yaong lamang alak; ipauubaya niyang ito'y tunggain ng taong masama, hanggang sa ubusin. 











###### 9 





Subalit ako ay laging magagalak; ang Diyos ni Jacob, aking itataas. 











###### 10 





Lakas ng masama'y papatiding lahat, sa mga matuwid nama'y itataas! ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Mga Awit 75:3 <i class="catch-word">SELAH:_ Tingnan ang Awit 3:2.

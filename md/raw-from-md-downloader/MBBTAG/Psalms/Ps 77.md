---
Aliases: [Psalms 77]
previous: ['Ps 76']
up: ['Psalms']
next: ['Ps 78']
---
# Psalms 77

***












###### 1 





Sa Diyos ako ay tumawag, at dumaing nang malakas, ganoon ang aking daing upang ako'y dinggin agad. 











###### 2 





Hinanap ko'y Panginoon sa panahong may bagabag, hindi ako napagod, dumalangin na magdamag, ngunit di ko nasumpungan ang aliw kong hinahangad. 











###### 3 





Nagunita ko ang Diyos, kaya ako ay dumaing, ako'y nagdidili-dili ngunit ako'y bigo pa rin. (Selah)[^a] 











###### 4 





Hindi ako patulugin, waring ito ay parusa, hindi ako makaimik, pagkat ako ay balisa. 











###### 5 





Nagbalik sa gunita ko ang nagdaang mga araw, nanariwa sa isip ko ang panahong nakaraan; 











###### 6 





ako'y nagbubulay-bulay sa silid ko gabi-gabi, ang diwa ko ay gising at tinatanong ang sarili: 











###### 7 





"Ako baga, Panginoo'y lubusan mong itatakwil? Di mo na ba ibabalik sa akin ang iyong pagtingin? 











###### 8 





Ang iyo bang pagmamahal sa amin ay nagwakas na? Hindi na ba maaaring sa pangako mo'y umasa? 











###### 9 





Yaong kagandahang-loob mo ba ay nakalimutan mo na? Dahilan sa iyong galit, ang awa mo'y wala na ba?" (Selah)[^b] 











###### 10 





Ganito ang aking sabi: "Ang sakit ng aking loob, para bagang mahina na't walang lakas ang aking Diyos." 











###### 11 





Kaya aking babalikang gunitain ang ginawa, ang maraming ginawa mong tunay na kahanga-hanga. 











###### 12 





Sa lahat ng ginawa mo, ako'y magbubulay-bulay, magbubulay-bulay ako, sa diwa ko at isipan. 











###### 13 





Ang daan mo, Panginoon, ay tunay na daang banal, at wala nang ibang diyos na sa iyo'y ipapantay. 











###### 14 





Ikaw ang Diyos na ang gawa'y tunay na kahanga-hanga, iyang kadakilaan mo'y nahayag na sa nilikha. 











###### 15 





Dahilan sa iyong lakas, mga hirang mo'y natubos, ang lahat ng mga angkan ni Jose at ni Jacob. (Selah)[^c] 











###### 16 





Noong ikaw ay makita ng maraming mga tubig, pati yaong kalaliman ay natakot at nanginig. 











###### 17 





Magmula sa mga ulap mga ulan ay bumuhos, at mula sa papawirin, nanggaling ang mga kulog na katulad ay palasong sumisibat sa palibot. 











###### 18 





Dagundong na gumugulong ang ingay na idinulot, ang guhit ng mga kidlat ay tanglaw sa sansinukob; pati mundo ay nayanig na para bang natatakot. 











###### 19 





Ang landas mong dinaraana'y malawak na karagatan, ang daan mong tinatahak ay dagat na kalawakan; ngunit walang makakita ng bakas mong iniiwan. 











###### 20 





Ikaw, O Diyos, ang nanguna sa bayan mong parang kawan, si Moises at si Aaron yaong iyong naging kamay! ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Mga Awit 77:3 <i class="catch-word">SELAH:_ Tingnan ang Awit 3:2. [^b]: Mga Awit 77:9 <i class="catch-word">SELAH:_ Tingnan ang Awit 3:2. [^c]: Mga Awit 77:15 <i class="catch-word">SELAH:_ Tingnan ang Awit 3:2.

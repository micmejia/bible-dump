---
Aliases: [Psalms 81]
previous: ['Ps 80']
up: ['Psalms']
next: ['Ps 82']
---
# Psalms 81

***












###### 1 





Masiglang awitan ang Tagapagligtas, itong Diyos ni Jacob, awitang may galak. 











###### 2 





Umawit sa saliw ng mga tamburin, kasabay ng tugtog ng lira at alpa. 











###### 3 





Hipan ang trumpeta tuwing nagdiriwang, kung buwan ay bago't nasa kabilugan. 











###### 4 





Pagkat sa Israel, ito'y isang utos, batas na ginawa ng Diyos ni Jacob. 











###### 5 





Sa mga hinirang, ang utos di'y ito nang sila'y ilabas sa bansang Egipto. Ganito ang wika na aking narinig: 











###### 6 





"Mabigat mong dala'y aking inaalis, ikaw ay iibsan sa pasan mong labis. 











###### 7 





Iniligtas kita sa gitna ng hirap, sinaklolohan ka nang ika'y tumawag; tinugon din kita sa gitna ng kidlat, at sinubok kita sa Batis Meriba. (Selah)[^b] 











###### 8 





Kapag nangungusap, ako'y inyong dinggin, sana'y makinig ka, O bansang Israel. 











###### 9 





Ang diyus-diyosa'y huwag mong paglingkuran, diyos ng ibang bansa'y di dapat yukuran. 











###### 10 





Ako ay si Yahweh, ako ang Diyos mo, ako ang tumubos sa iyo sa Egipto; pagkaing gustuhin ibibigay ko sa iyo. 











###### 11 





"Ngunit ang bayan ko'y hindi ako pansin, di ako sinunod ng bayang Israel, 











###### 12 





sa tigas ng puso, aking hinayaang ang sarili nilang gusto'y siyang sundan. 











###### 13 





Ang tangi kong hangad, sana ako'y sundin, sundin ang utos ko ng bayang Israel; 











###### 14 





ang kaaway nila'y aking lulupigin, lahat ng kaaway agad lilipulin. 











###### 15 





Silang namumuhi't sa aki'y napopoot, ay magsisiyuko sa laki ng takot, ang parusa nila'y walang pagkatapos. 











###### 16 





Ngunit ang mabuting bunga nitong trigo, ang siyang sa inyo'y ipapakain ko; at ang gusto ninyong masarap na pulot, ang siyang sa inyo'y aking idudulot." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Mga Awit 81:1 <i class="catch-word">GITTITH:_ Ang kahulugan ng salitang ito'y hindi tiyak. Maaaring ito'y tumutukoy sa isang uri ng instrumento o isang tono ng awit. [^b]: Mga Awit 81:7 <i class="catch-word">SELAH:_ Tingnan ang Awit 3:2.

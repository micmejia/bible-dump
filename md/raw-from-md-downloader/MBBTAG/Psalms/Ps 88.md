---
Aliases: [Psalms 88]
previous: ['Ps 87']
up: ['Psalms']
next: ['Ps 89']
---
# Psalms 88

***












###### 1 





Yahweh, aking Diyos, tanging ikaw lamang, aking kaligtasan, pagsapit ng gabi, dumudulog ako sa iyong harapan. 











###### 2 





Ako ay dinggin mo, sa pagdalangin ko ako ay pakinggan, sa aking pagdaing ako ay tulungan. 











###### 3 





Ang kaluluwa ko ay nababahala't puspos ng problema. Dahilan sa hirap pakiwari'y buhay ko'y umiiksi na. 











###### 4 





Ibinilang ako niyong malapit nang sa hukay ilagak, ang aking katulad ay mahina na't ubos na ang lakas. 











###### 5 





Ang katulad ko pa ay ang iniwanan sa gitna ng patay, animo'y nasawi na nananahimik sa kanyang libingan. Tulad na rin ako nitong mga tao na iyong nilimot, parang mga tao na sa iyong tulong ay hindi maabot. 











###### 6 





Dinala mo ako sa may kadilimang hukay na malalim, na tulad ng libingan na ubod ng dilim. 











###### 7 





Ikaw ay nagalit, at ang bigat nito'y sa akin nabunton, ang katulad ko'y tinabunan ng malaking alon. (Selah)[^c] 











###### 8 





Mga kasama ko'y hinayaan mo na ako ay iwan, hinayaan silang mamuhi sa aki't ako'y katakutan, kaya hindi ako makatakas ngayo't pintua'y nasarhan. 











###### 9 





Dahilan sa lungkot, ang aking paningi'y waring lumalamlam, kaya naman, Yahweh, tumatawag ako sa iyo araw-araw, sa pagdalangin ko ay taas ang kamay. 











###### 10 





Makakagawa ba ikaw, Panginoon, ng kababalaghan, para purihin ka niyong mga patay? (Selah)[^d] 











###### 11 





Ang pag-ibig mo ba doon sa libinga'y ipinapahayag, o sa kaharian niyong mga patay ang iyong pagtatapat? 











###### 12 





Doon ba sa dilim ang dakilang gawa mo ba'y makikita, o iyong kabutihan, sa mga lupaing tila nalimot na? 











###### 13 





Sa iyo, O Yahweh, ako'y nananangis at nananawagan, sa tuwing umaga ako'y tumatawag sa iyong harapan. 











###### 14 





Di mo ako pansin, Yahweh, aking Diyos, di ka kumikibo. Bakit ang mukha mo'y ikinukubli mo, ika'y nagtatago? 











###### 15 





Mula pagkabata ako'y nagtiis na, halos ikamatay; ang iyong parusa'y siyang nagpahina sa aking katawan. 











###### 16 





Sa aking sarili, tindi ng galit mo'y aking nadarama, ako'y mamamatay kundi ka hihinto ng pagpaparusa. 











###### 17 





Parang baha sila kung sumasalakay sa aking paligid, sa buong maghapon kinukubkob ako sa lahat ng panig. 











###### 18 





Iyong pinalayo mga kaibigan pati kapitbahay; ang tanging natira na aking kasama ay ang kadiliman. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Mga Awit 88:1 <i class="catch-word">MAHALATH LEANOTH:_ Maaaring ang kahulugan ng mga salitang ito'y “mga plauta” <i class="catch-word">._ [^b]: Mga Awit 88:1 <i class="catch-word">MASKIL:_ Tingnan ang Awit 32. [^c]: Mga Awit 88:7 <i class="catch-word">SELAH:_ Tingnan ang Awit 3:2. [^d]: Mga Awit 88:10 <i class="catch-word">SELAH:_ Tingnan ang Awit 3:2.

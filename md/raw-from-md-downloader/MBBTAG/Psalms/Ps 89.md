---
Aliases: [Psalms 89]
previous: ['Ps 88']
up: ['Psalms']
next: ['Ps 90']
---
# Psalms 89

***












###### 1 





Pag-ibig mo, Yahweh, na di nagmamaliw, ang sa tuwi-t'wina'y aking aawitin; ang katapatan mo'y laging sasambitin. 











###### 2 





Ang iyong pag-ibig walang katapusan, sintatag ng langit ang iyong katapatan. 











###### 3 





Sabi mo, O Yahweh, isang kasunduan ang iyong ginawa kay David mong hirang at ito ang iyong pangakong iniwan: 











###### 4 





"Isa sa lahi mo'y laging maghahari, ang kaharian mo ay mamamalagi." (Selah)[^b] 











###### 5 





Nagpupuri silang nilikha sa langit, ang iyong ginawa'y siyang binabanggit ang katapatan mo, Yahweh, ay inaawit. 











###### 6 





O Yahweh, Makapangyarihan sa lahat, sino'ng kaparis mo doon sa itaas? Mga nilalang doon sa kalangitan, kay Yahweh ba sila ay maipapantay? 











###### 7 





Sa pagtitipon man ng lahat ng hinirang, may banal na takot sa iyo at paggalang. 











###### 8 





O Yahweh na Makapangyarihang Diyos, O Yahweh, mayroon pa kayang katulad kang lubos? Sa kapangyarihan ay tunay na puspos, kadakilaan mo'y sadyang lubus-lubos. 











###### 9 





Sumusunod sa iyo dagat mang mabangis, alon mang malaki'y napapatahimik. 











###### 10 





Iyang dambuhalang kung tawagi'y Rahab ay iyong dinurog sa taglay mong lakas, lahat mong kaaway ay iyong winasak, kapangyarihan mo'y ubod nang lakas. 











###### 11 





Sa iyo ang langit, sa iyo ang lupa, ang buong daigdig ikaw ang maylikha, lahat nang naroo'y sa iyo nagmula. 











###### 12 





Timog at hilaga, ikaw ang naglagay; Bundok Hermo't Tabor ay nag-aawitan, nagpupuri sila sa iyong pangalan. 











###### 13 





Ang taglay mong lakas at kapangyarihan, ay walang kaparis, di matatawaran! 











###### 14 





Ang kaharian mo ay makatarungan, saligang matuwid ang pinagtayuan; wagas na pag-ibig at ang katapatan, ang pamamahala mong ginagampanan. 











###### 15 





Mapalad ang taong sa iyo'y sumasamba, sa pagsamba nila'y inaawitan ka at sa pag-ibig mo'y namumuhay sila. 











###### 16 





Sa buong maghapon, ika'y pinupuri, ang katarungan mo'y siyang sinasabi. 











###### 17 





Ang tagumpay namin ay iyong kaloob, dahilan sa iyong kagandahang-loob. 











###### 18 





Sapagkat si Yahweh ang aming sanggalang, ang aming hari ay siya ang humirang, Banal ng Israel, siya'y aming sandigan. ## Ang Pangako ng Diyos kay David 











###### 19 





Noon pa mang una, sa mga lingkod mo, ika'y nagsalita, sa pangitaing ipinakita'y ito ang badya: "Aking pinutungan ang isang dakila, na aking pinili sa gitna ng madla. 











###### 20 





Ang piniling lingkod na ito'y si David, aking binuhusan ng banal na langis. 











###### 21 





Kaya't palagi ko siyang gagabayan, at siya'y bibigyan ko ng kalakasan. 











###### 22 





Di siya malulupig ng kanyang kaaway, ang mga masama'y di magtatagumpay. 











###### 23 





Aking dudurugin sa kanyang harapan, silang namumuhi na mga kaaway. 











###### 24 





Ang katapatan ko't pag-ibig na wagas, ay iuukol ko't aking igagawad, at magtatagumpay siya oras-oras. 











###### 25 





Mga kaharia'y kanyang masasakop, dagat na malawak at malaking ilog. 











###### 26 





Ako'y tatawaging Ama niya't Diyos, tagapagsanggalang niya't manunubos. 











###### 27 





Gagawin ko siyang panganay at hari, pinakamataas sa lahat ng hari! 











###### 28 





Ang aking pangako sa kanya'y iiral at mananatili sa aming kasunduan. 











###### 29 





Laging maghahari ang isa niyang angkan, sintatag ng langit yaong kaharian. 











###### 30 





"Kung ang mga anak niya ay susuway, at ang aking utos ay di igagalang, 











###### 31 





kung ang aking aral ay di papakinggan at ang kautusa'y hindi iingatan, 











###### 32 





kung gayon, daranas sila ng parusa dahil kasamaan ang ginawa nila, sila'y hahampasin sa ginawang sala. 











###### 33 





Ngunit ang pangako't pag-ibig kay David, ay di magbabago, hindi mapapatid. 











###### 34 





Ang tipan sa kanya'y di ko sisirain, ni isang pangako'y di ko babawiin. 











###### 35 





"Sa aking kabanalan, ipinangako ko, kay David ay hindi magsisinungaling. 











###### 36 





Lahi't trono niya'y hindi magwawakas, hanggang mayro'ng araw tayong sumisikat; 











###### 37 





katulad ng buwan na hindi lilipas, matatag na tanda doon sa itaas." (Selah)[^c] ## Hinagpis sa Pagkatalo ng Hari 











###### 38 





Subalit ngayon, siyang iyong hirang, ay itinakwil mo at kinagalitan; 











###### 39 





binawi mo pati yaong iyong tipan, ang kanyang korona ay iyong dinumhan. 











###### 40 





Ang tanggulan niya ay iyong winasak, mga muog niya'y iyong ibinagsak. 











###### 41 





Lahat ng magdaa'y nagsasamantala, ang ari-arian niya'y kinukuha; bansa sa paligid, pawang nagtatawa. 











###### 42 





Iyong itinaas ang kanyang kaaway, tuwang-tuwa sila't pinapagtagumpay. 











###### 43 





Ang sandata niya'y nawalan ng saysay, binigo mo siya sa kanyang paglaban. 











###### 44 





Yaong kanyang trono at ang setrong hawak, inalis sa kanya't iyong ibinagsak. 











###### 45 





Sa iyong ginawa'y nagmukhang matanda, sa kanyang sinapit siya'y napahiya. (Selah)[^d] ## Panalangin Upang Iligtas ng Diyos 











###### 46 





Hanggang kailan pa ba, mukha'y itatago? Wala na bang wakas, tindi ng galit mo? 











###### 47 





Alam mo, O Yahweh, ang buhay ng tao ay maikli lamang sa balat ng mundo; papanaw na lahat silang nilikha mo. 











###### 48 





Sino ba'ng may buhay na hindi papanaw? Paano iiwas sa kanyang libingan tayong mga taong ngayo'y nabubuhay? (Selah)[^e] 











###### 49 





Nasaan ang alab ng dating pag-ibig at tapat na sumpang ginawa kay David? Nasaan, O Diyos? Iyong ipabatid. 











###### 50 





Iyong nalalaman ang mga pasakit ng ab√¢ mong lingkod, na pawang tiniis; ang mga pagkutya na kanyang sinapit sa kamay ng taong pawang malulupit. 











###### 51 





Ganito tinuya ng iyong kaaway ang piniling haring saan ma'y inuyam. 











###### 52 





Si Yahweh ay ating purihin magpakailanman! Amen! Amen! ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Mga Awit 89:1 <i class="catch-word">MASKIL:_ Tingnan ang Awit 32. [^b]: Mga Awit 89:4 <i class="catch-word">SELAH:_ Tingnan ang Awit 3:2. [^c]: Mga Awit 89:37 <i class="catch-word">SELAH:_ Tingnan ang Awit 3:2. [^d]: Mga Awit 89:45 <i class="catch-word">SELAH:_ Tingnan ang Awit 3:2. [^e]: Mga Awit 89:48 <i class="catch-word">SELAH:_ Tingnan ang Awit 3:2.

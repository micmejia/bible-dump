---
Aliases: [Psalms 9]
previous: ['Ps 8']
up: ['Psalms']
next: ['Ps 10']
---
# Psalms 9

***












###### 1 





Pupurihin kita, Yahweh, nang buong puso ko, mga kahanga-hangang ginawa mo'y ipahahayag ko. 











###### 2 





Dahil sa iyo, ako ay aawit na may kagalakan, pupurihin kita, O Diyos na Kataas-taasan. 











###### 3 





Makita ka lang ay umuurong na ang aking mga kaaway, sila'y nabubuwal at namamatay sa iyong harapan. 











###### 4 





Patas at makatarungan ka sa iyong paghatol, matuwid kong panig ay iyong ipinagtanggol. 











###### 5 





Binalaan mo ang mga bansa, nilipol ang masasama; binura mo silang lahat sa balat ng lupa. 











###### 6 





Ang mga kalaban nami'y naglaho nang lubusan, ang kanilang mga lunsod, iyo nang winakasan, at sa aming alaala'y nalimot nang tuluyan. 











###### 7 





Ngunit si Yahweh ay naghaharing walang putol, itinatag niya ang kanyang trono para sa paghahatol. 











###### 8 





Pinapamahalaan niya ang daigdig ayon sa katuwiran, hinahatulan niya ang mga bansa ayon sa katarungan. 











###### 9 





Si Yahweh ang takbuhan ng mga pinahihirapan, matibay na kanlungan sa oras ng kaguluhan. 











###### 10 





Nananalig sa iyo, Yahweh, ang kumikilala sa iyong pangalan, dahil wala pang lumapit sa iyo na iyong tinanggihan. 











###### 11 





Kay Yahweh na hari ng Zion ay umawit tayo ng papuri, sa lahat ng bansa ang ginawa niya'y ipagbunyi! 











###### 12 





Inaalala ng Diyos ang mga nahihirapan, mga karaingan nila'y di niya nakakalimutan. 











###### 13 





O Yahweh, ako sana'y iyong kahabagan, masdan ang pahirap na dinaranas ko mula sa kaaway! Iligtas mo ako sa bingit ng kamatayan, 











###### 14 





upang sa harapan ng Lunsod ng Zion, aking isalaysay. Dahil sa iyong pagliligtas, papuri ko'y ibibigay. 











###### 15 





Nahulog ang mga bansa, sa patibong na gawa nila; sa bitag para sa akin, ang nahuli ay sila! 











###### 16 





Sa matuwid niyang hatol si Yahweh ay nagpakilala, at ang masasama'y nahuhuli sa mga bitag na gawa nila. (Higgaion,[^b] Selah[^c]) 











###### 17 





Sa daigdig ng mga patay doon sila matatapos, pati ang lahat ng bansang nagtakwil sa Diyos. 











###### 18 





Hindi habang panahong pababayaan ang dukha; hindi na rin mawawala, pag-asa ng maralita. 











###### 19 





Huwag mong tulutan, Yahweh, na labanan ka ng mga tao! Tipunin mong lahat ang mga bansa at sila'y hatulan mo. 











###### 20 





Takutin mo, O Yahweh, ang lahat ng bayan, at iyong ipabatid na sila'y tao lamang. (Selah)[^d] ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences ### Footnotes [^a]: Mga Awit 9:1 <i class="catch-word">MUTH-LABBEN:_ Maaaring ang kahulugan ng salitang ito'y “Kamatayan ng Anak”. [^b]: Mga Awit 9:16 <i class="catch-word">HIGGAION:_ Ang kahulugan ng salitang ito'y hindi tiyak, subalit sa tekstong Hebreo, ito'y maaaring ginamit bilang isang simbolong pangmusika na nagbibigay ng hudyat sa paraan ng pag-awit o pagtugtog ng instrumento. [^c]: Mga Awit 9:16 <i class="catch-word">SELAH:_ Tingnan ang Awit 3:2. [^d]: Mga Awit 9:20 <i class="catch-word">SELAH:_ Tingnan ang Awit 3:2.

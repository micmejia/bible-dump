---
Aliases: [Zechariah 1]
up: ['Zechariah']
next: ['Zech 2']
---
# Zechariah 1

***












###### 1 





Ang aklat na ito ay naglalaman ng pahayag ni Yahweh sa pamamagitan ni Propeta Zacarias, anak ni Berequias at apo ni Propeta Iddo. Noong ikawalong buwan, ng ikalawang taon ng paghahari ni Haring Dario ng Persia, nangusap si Yahweh sa kanya. 











###### 2 





Ipinasabi niya sa mga taga-Juda, "Labis akong napoot sa inyong mga ninuno. 











###### 3 





Kaya't sabihin mo sa kanilang ipinapasabi ni Yahweh na Makapangyarihan sa lahat, 'Manumbalik kayo sa akin at kakalingain ko kayo. 











###### 4 





Huwag kayong tumulad sa inyong mga ninuno. Hindi sila nanumbalik sa akin, hindi nila tinalikuran ang kanilang kasamaan sa kabila ng aking mga panawagan sa pamamagitan ng mga propeta. 











###### 5 





Nasaan sila ngayon? At ang mga propeta, nanatili ba silang buh√°y? 











###### 6 





Ngunit natupad ang lahat ng sinabi ko sa pamamagitan ng mga propeta. Kaya naman sila'y nagsisi at sinabi nilang ginawa ko nga ang aking sinabi tungkol sa kanila na katumbas ng kanilang kasamaan.'" ## Ang Pangitain tungkol sa mga Kabayo 











###### 7 





Noong ikadalawampu't apat na araw ng ikalabing isang buwan ng ikalawang taon ng pamamahala ni Haring Dario, nagpahayag si Yahweh kay Propeta Zacarias. Ganito ang salaysay ni Zacarias tungkol sa pangyayari, 











###### 8 





"Kagabi, nagkaroon ako ng pangitain. May nakita akong isang lalaking nakasakay sa kabayong pula. At siya'y huminto sa kalagitnaan ng mga punong mirto sa isang libis. Sa likuran niya ay may mga nakasakay rin sa kabayong pula, sa kabayong puti at sa kabayong batik-batik. 











###### 9 





Kaya't itinanong ko sa anghel ni Yahweh na nasa tabi ng mirto kung ano ang kahulugan niyon." Ang sagot niya, "Halika't ipapaliwanag ko sa iyo. 











###### 10 





Ang mga ito ay isinugo ni Yahweh upang magmanman sa buong daigdig." 











###### 11 





Sinabi ng mga tinutukoy ng anghel ni Yahweh, "Natingnan na po namin ang kalagayan ng buong daigdig; payapa po ang lahat." 











###### 12 





Nang magkagayon, sinabi ng anghel, "Yahweh na Makapangyarihan sa lahat, hanggang kailan mo pa pahihirapan ang Jerusalem at ang mga lunsod ng Juda? Pitumpung taon na po silang nagtitiis." 











###### 13 





May sinabi si Yahweh sa anghel na kausap ko, mga salitang nakakaaliw at makapagpapalakas ng loob. 











###### 14 





Pagkatapos, sinabi naman sa akin ng anghel, "Ito ang ipinapasabi ni Yahweh: Labis ang aking pagmamalasakit sa Jerusalem at sa Zion. 











###### 15 





At malaki ang galit ko sa mga bansang palalo pagkat labis na ang pahirap nilang ginawa. 











###### 16 





Kukupkupin kong muli ang Jerusalem at ang aking templo ay muling itatayo. Ibabalik ang dating sukat at kaayusan nito. 











###### 17 





Muling sasagana ang aking mga lunsod. Ang Zion ay muli kong papatnubayan at hihirangin ang Jerusalem." ## Ang Pangitain tungkol sa mga Sungay at sa Panday 











###### 18 





Ako'y tumingin at may nakita akong apat na sungay. 











###### 19 





Tinanong ko ang anghel na kausap ko, "Ano ang kahulugan nito?" Ang sagot niya sa akin, "Iyan ang mga sungay na nagpakalat sa Juda, Israel at Jerusalem." 











###### 20 





Pagkatapos, apat na panday ang ipinakita ni Yahweh sa akin. 











###### 21 





Itinanong ko, "Ano ang gagawin nila?" Sumagot siya, "Ang Juda ay lubusang winasak ng mga sungay na nakita mo, anupa't walang makalaban sa kanila. Ipinadala ko ang mga panday na ito upang siyang humarap sa apat na sungay; babaliin nila ang lahat ng sungay na ginamit laban sa Juda." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

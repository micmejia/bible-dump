---
Aliases: [Zechariah 2]
previous: ['Zech 1']
up: ['Zechariah']
next: ['Zech 3']
---
# Zechariah 2

***












###### 1 





Muli akong tumingin at may nakita akong isang lalaking may dalang panukat. 











###### 2 





Tinanong ko ito, "Saan kayo pupunta?" "Susukatin ko ang luwang at haba ng Jerusalem," sagot niya. 











###### 3 





Walang anu-ano, lumakad ang anghel na kausap ko at sinalubong siya ng isa pang anghel. 











###### 4 





Sinabi nito sa kanya, "Bilisan mo! Habulin mo ang binatang may dalang panukat at sabihin mo sa kanya na ang Jerusalem ay titirhan ng napakaraming tao at hayop tulad ng bayang walang pader. 











###### 5 





Si Yahweh mismo ang magiging pader na apoy ng Jerusalem, at ang kaluwalhatian niya'y lulukob sa buong lunsod." ## Tinawagan ang mga Dinalang-bihag 











###### 6 





"Magmadali kayo!" sabi ni Yahweh. "Umalis kayo sa lupain sa hilaga, kayo na parang ipang inilipad ng hangin sa apat na sulok ng daigdig. 











###### 7 





Magmadali kayo! Mga taga-Zion na naninirahan sa Babilonia, umuwi na kayo!" 











###### 8 





Pagkatapos ng pangitaing ito, isinugo ako ni Yahweh na Makapangyarihan sa lahat, sa mga taong nanamsam sa kanyang bayan at ipinasabi ang ganito: "Sinumang lumaban sa aking bayan ay para na ring lumaban sa akin. 











###### 9 





Bilang parusa ko sa kanila, sila naman ang lulupigin ng mga inalipin nila. Kapag naganap na ito, malalaman nilang isinugo ko ang lalaking ito." 











###### 10 





Sinabi pa ni Yahweh, "Umawit ka sa kagalakan, bayan ng Zion, sapagkat maninirahan na ako sa inyong kalagitnaan." 











###### 11 





Sa araw na iyon, maraming bansa ang sama-samang magpupuri kay Yahweh at pasasakop sa kanya. Siya'y maninirahan sa inyong kalagitnaan. Sa gayon, malalaman ninyong isinugo ako ni Yahweh na Makapangyarihan sa lahat. 











###### 12 





Aangkinin ni Yahweh ang Juda bilang bayang mahal at muli niyang hihirangin ang Jerusalem. 











###### 13 





Tumahimik kayo sa harapan ni Yahweh, lahat ng nilalang, sapagkat tumayo na siya sa kanyang banal na tahanan. ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences

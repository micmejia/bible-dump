---
Aliases: [Zechariah 5]
previous: ['Zech 4']
up: ['Zechariah']
next: ['Zech 6']
---
# Zechariah 5

***












###### 1 





Muli akong tumingala at may nakita akong kasulatang lumilipad. 











###### 2 





Tinanong ako ng anghel, "Ano ang nakikita mo?" "Isa pong kasulatang lumilipad. Ang haba po nito ay siyam na metro at apat at kalahating metro naman ang lapad," sagot ko. 











###### 3 





Sinabi niya sa akin, "Diyan nakasulat ang mga sumpa sa daigdig. Sa kabila ay sinasabing aalisin sa lupain ang lahat ng magnanakaw; sa kabila naman ay sinasabing aalisin din ang lahat ng sinungaling. 











###### 4 





Ipadadala ko ito sa sambahayan ng mga magnanakaw at sa sambahayan ng mga sinungaling. Mananatili ito sa sambahayang iyon upang ubusin sila nang lubusan." ## Ang Babae sa Loob ng Malaking Basket 











###### 5 





Lumapit sa akin ang anghel at sinabi, "Tumingala ka at tingnan mo kung ano itong dumarating." 











###### 6 





"Ano 'yan?" tanong ko sa kanya. "Iyan ay isang malaking basket. Inilalarawan niyan ang kasalanan ng buong sanlibutan," sagot niya. 











###### 7 





Bumukas ang tinggang takip nito at nakita kong may isang babaing nakaupo sa loob ng malaking basket. 











###### 8 





Sinabi sa akin ng anghel, "Iyan si Kasamaan." At itinulak niya ito pabalik sa loob ng kaing at muling sinarhan. 











###### 9 





Nang ako'y tumingala, may nakita akong dalawang babaing lumilipad papunta sa akin; malalapad ang kanilang pakpak. Pinagtulungan nilang ilipad na palayo ang malaking basket. 











###### 10 





Tinanong ko ang anghel, "Saan nila iyon dadalhin?" 











###### 11 





Sumagot siya, "Sa Babilonia. Gagawa sila ng templo roon upang paglagyan ng malaking basket. Pagkatapos, sasambahin nila ito." ## About ## Help ## Our Network ## Social ## Preferences By submitting your email address, you understand that you will receive email communications from Bible Gateway, a division of The Zondervan Corporation, 501 Nelson Pl, Nashville, TN 37214 USA, including commercial communications and messages from partners of Bible Gateway. You may unsubscribe from Bible Gateway&rsquo;s emails at any time. If you have any questions, please review our [Privacy Policy] or email us at [privacy@biblegateway.com]. ## Preferences
